# -*- mode: mandoku-view; -*-
#+TITLE: 歷代名臣奏議
#+DATE: 2015-08-24 22:33:44.039006
#+PROPERTY: ID KR2f0039
#+PROPERTY: BASEEDITION WYG    
#+PROPERTY: JUAN 卷七十四
<pb:KR2f0039_WYG_074-1a>¶
欽定四庫全書¶
　歴代名臣奏議卷七十四¶
　　　　　　　　　　　明　楊士竒等　撰¶
　　内治¶
周襄王十七年王降翟師以伐鄭王徳翟人将以其女¶
為后富辰諫曰不可夫婚姻禍福之階也利内則福由¶
之利外則取禍今王外利矣(樹利/於翟)其無乃階禍乎昔摯¶
疇之國也由大任(摯疇二國任姓奚仲仲虺之後大任/之家也大任王季之妃文王之母)¶
<pb:KR2f0039_WYG_074-1b>¶
把繒由大姒(把繒二國姒姓夏禹之後大姒之/家也大姒文王之妃武王之母)齊許申吕¶
由大姜(四國皆姜姓四岳之後大姜之/家大姜大王之妃王季之母)陳由大&KR0078;(陳媯姓/舜後大)¶
(姬周武王之/女成王之姊)是皆能内利親親者也昔鄢之亡也由仲任(鄢/妘)¶
(姓之國仲任氏/之女為䣕夫人)宻須由伯姞(伯姞宻須之女也傳曰宻須之/鼓闕鞏之甲此則文王所滅而)¶
(獲鼔/甲也)鄶由叔妘(鄶妘姓之國叔妘同/姓之女為鄶夫人)聃由鄭姬(聃姬姓文/王之子聃)¶
(季之國鄭姬鄭女為聃夫人同姓相取/猶魯昭公取於吴矣亦其同姓所以亡)息由陳媯(息姬姓之/國陳媯陳)¶
(女為息/侯夫人)鄧由楚曼(鄧曼姓楚曼鄧女為楚武王夫人生/文王過鄧而利其國遂滅鄧而兼之)¶
羅由季&KR0078;(羅熊姓之國季&KR0078;/氏之女為羅夫人)廬由荆媯(廬媯姓之國荆媯/廬女為荆夫人)¶
<pb:KR2f0039_WYG_074-2a>¶
是皆外利親親者也王曰利何如而外對曰尊貴明賢¶
庸勲長老(明顯也庸用也勲/功也長老尚齒也)愛親禮新親舊(親六親也新/新来過賔也)¶
(舊君之/故舊也)然則民莫不審固其心力以役上令(役為/也)官不易¶
方而財不匱竭求無不至動無不濟百姓兆民夫人奉¶
利而歸諸上是利之内也若七徳離判民乃𢹂貳各以¶
利退上求不暨是其外利也夫翟無列於王室鄭伯南¶
也王而卑之是不尊貴也(南者在南服之侯伯/或云南南靣君也)翟豺狼之¶
徳也鄭未失周典王而蔑之是不明賢也平桓莊惠皆¶
<pb:KR2f0039_WYG_074-2b>¶
受鄭勞王而棄之是不庸勲也鄭伯捷之齒長矣王而¶
弱之是不長老也(捷鄭文/公之名)翟隗姓也(隗姓/奔翟)鄭出自宣王¶
王而虐之是不愛親也夫禮新不間舊王以翟女間姜¶
任非禮且棄舊也王一舉而棄七徳臣故曰利外矣書¶
有之曰必有忍也若能有濟也王不忍小忿而棄鄭又¶
登叔隗以階翟翟封豕豺狼也不可厭也王弗聽¶
漢孝文帝幸上林皇后慎夫人從其在禁中常同席坐¶
及坐郎署長布席中郎将袁盎引却慎夫人坐慎夫人¶
<pb:KR2f0039_WYG_074-3a>¶
怒不肯坐上亦怒起入禁中盎因前說曰臣聞尊卑有¶
序則上下和今陛下既已立后慎夫人乃妾妾主豈可¶
與同坐哉且陛下幸之即厚賜之陛下所以為慎夫人¶
適所以禍之陛下獨不見人彘乎於是上乃說召語慎¶
夫人慎夫人賜盎金五十斤¶
宣帝神爵元年王太后數出逰獵京兆尹張敞諫曰禮¶
君母出門則乗輜軿下堂則從傳母今以田獵縦欲為¶
名於以上聞亦未宜也太后乃不復出¶
<pb:KR2f0039_WYG_074-3b>¶
成帝游於後庭嘗欲與班倢伃同輦載倢伃辭曰觀古¶
圖畫賢聖之君皆有名臣在側三代末主迺有嬖女今¶
欲同輦得無近似之乎上善其言而止太后聞之喜曰¶
古有樊&KR0078;今有班倢伃¶
鴻嘉三年趙飛燕譛告許皇后班倢伃挾媚道祝詛後¶
宫詈及主上許皇后坐廢考問班倢伃倢伃對曰妾聞¶
死生有命富貴在天脩正尚未䝉福為邪欲以何望使¶
鬼神有知不受不臣之愬如其無知愬之何益故不為¶
<pb:KR2f0039_WYG_074-4a>¶
也上善其對憐閔之賜黄金百斤¶
成帝欲立趙倢伃為皇后先下詔封倢伃父臨為列侯¶
諫大夫劉輔上書言臣聞天之所與必先賜以符瑞天¶
之所違必先降以灾變此神明之徴應自然之占驗也¶
昔武王周公承順天地以饗魚烏之端然猶君臣祗懼¶
動色相戒況於季世不䝉繼嗣之福屢受威怒之異者¶
虖雖夙夜自責改過易行畏天命念祖業妙選有徳之¶
世考卜窈窕之女以承宗廟順神祇心塞天下望子孫¶
<pb:KR2f0039_WYG_074-4b>¶
之祥猶恐晚暮今迺觸情縱欲傾於卑賤之女欲以母¶
天下不畏於天不媿於人惑莫大焉里語曰腐木不可¶
以為柱卑人不可以為主天人之所不予必有禍而無¶
福市道皆共知之朝廷莫肯壹言臣竊傷心自念得以¶
同姓抜擢尸禄不忠汚辱諫爭之官不敢不盡死唯陛¶
下深察¶
東漢光武時郭皇后廢郅惲乃言於帝曰臣聞夫婦之¶
好父不能得之於子況臣能得之於君乎是臣所不敢¶
<pb:KR2f0039_WYG_074-5a>¶
言雖然陛下念其可否之計無令天下有議社稷而已¶
帝曰惲善恕已量主知我必不有所左右而輕天下也¶
順帝欲立皇后而貴人有寵者四人莫知所建議欲探¶
籌以神定選尚書僕射胡廣與尚書郭虔史敞上䟽諫¶
曰竊見詔書以立后事大謙不自專欲假之籌䇿決疑¶
靈神篇籍所記祖宗典故未嘗有也恃神任筮既不必¶
當賢就值其人猶非徳選夫岐嶷形於自然俔天必有¶
異表宜參良家簡求有徳徳同以年年鈞以貌稽之典¶
<pb:KR2f0039_WYG_074-5b>¶
經斷之聖慮政令猶汗往而不反詔文一下形之四方¶
臣職在拾遺憂深責重是以焦心冒昧陳聞帝從之以¶
梁貴人良家子㝎立為皇后¶
桓帝延熹中應奉為司𨽻校尉糾舉姦違不避豪戚以¶
嚴厲為名及鄧皇后敗而田貴人見幸桓帝有建立之¶
議奉以田氏微賤不宜超登后位上書諫曰臣聞周納¶
狄女襄王出居于鄭漢立飛燕成帝𦙍嗣泯絶母后之¶
重興廢所因宜思闗睢之所求逺五禁之所忌帝納其¶
<pb:KR2f0039_WYG_074-6a>¶
言竟立竇皇后¶
魏文帝黄初三年欲立郭貴嬪為后中郎棧潜上疏曰¶
在昔帝王之治天下不惟外輔亦有内助治亂所由盛¶
衰從之故西陵配黄英娥降媯並以賢明流芳上世桀¶
奔南巢禍階末喜紂以炮烙怡恱妲己是以聖哲慎立¶
元妃必取先代世族之家擇其令淑以統六宫虔奉宗¶
廟隂教聿脩易曰家道正而天下定由内及外先王之¶
令典也春秋書宗人釁夏云無以妾為夫人之禮齊桓¶
<pb:KR2f0039_WYG_074-6b>¶
誓命于葵丘亦曰無以妾為妻今後宫嬖寵常亞乗輿¶
若因愛登后使賤人暴貴臣恐後世下陵上替開張非¶
度亂自上起也¶
晉武帝寧康三年将納后訪于公卿時王藴女容徳淑¶
令舉以應選中軍将軍桓沖等奏曰臣聞天地之道盖¶
相須而化成帝后之徳必相恊而政隆然後品物流行¶
彛倫攸叙靈根長固本枝百世天人同致莫不由此是¶
以塗山作儷而夏族以熈任姒配周而&KR0078;祚以昌今長¶
<pb:KR2f0039_WYG_074-7a>¶
秋将建宜時簡擇伏聞試守晉陵太守王藴女天性柔¶
順四業允備且盛徳之胄美善先積臣等參議可以配¶
徳乾元恭承宗廟徽音六宫母儀天下於是帝始納焉¶
唐太宗貞觀中城陽公主下嫁薛瓘初主之婚帝使卜¶
之繇曰二火皆食始同榮末同戚請晝昏則吉監察御¶
史馬周諫曰朝謁以朝思相戒也講習以晝思相成也¶
燕飲以昃思相歡也婚合以夜思相親也故上下有成¶
内外有親動息有時吉凶有儀今先亂其始不可為也¶
<pb:KR2f0039_WYG_074-7b>¶
夫卜所以決疑若黷禮慢經先聖人所不用帝乃止¶
太宗謂房𤣥齡等曰長樂公主皇后所生朕及皇后並¶
所鍾愛今将出降禮數欲有所加𤣥齡等咸曰陛下所¶
愛欲少加之何為不得請倍永嘉長公主魏徴曰不可¶
昔漢明帝欲封其子云我子豈得與先帝子等可半楚¶
淮陽前史以為美談天子姊妹為長公主天子之女為¶
公主既加長字即是禮有尊崇或可情有淺深無容禮¶
相踰越太宗然其言入謂文徳皇后曰我欲加長樂公¶
<pb:KR2f0039_WYG_074-8a>¶
主禮數魏徴不肯文徳皇后聞之大喜遣中使齎錢二¶
十萬絹四百匹詣徴宅宣令謂徴曰比者常聞公中正¶
而不能得見今論長公主禮事不許増加始驗從來所¶
聞信非虚妄願公常保此心莫移今日喜聞公言故令¶
将物相賞公有事即道勿為形迹也上嘗罷朝怒曰會¶
須殺此田舎翁后問為誰上曰魏徴每廷辱我后退具¶
朝服曰妾聞主明臣直今魏徴直由陛下之明故也妾¶
敢不賀上乃恱¶
<pb:KR2f0039_WYG_074-8b>¶
太宗時隋通事舎人鄭仁基女年十六七容色絶姝當¶
時莫及文徳皇后訪求得之請備嬪御太宗乃聘為充¶
華詔書已出䇿史未發魏徴聞其已許嫁陸氏方遽進¶
而言曰陛下為人父母撫愛百姓當憂其所憂樂其所¶
樂自古有道之主以百姓心為心故君處臺榭則欲民¶
有棟宇之安食膏粱則欲民無飢寒之患頋嬪御則欲¶
民有室家之歡此人主之常道也今鄭氏之女乆已許¶
人陛下取之不疑無所頋問播之四海豈為民父母之¶
<pb:KR2f0039_WYG_074-9a>¶
義乎臣傳聞雖或未的然恐虧損聖徳情不敢隐君舉¶
必書所願特留神慮太宗聞之大驚手詔答之深自剋¶
責遂停䇿使乃令女還舊夫左僕射房𤣥齡中書令温¶
彦博禮部尚書王珪御史大夫&KR0330;挺等云女適陸氏無¶
顯然之状大禮既行不可中止又陸氏抗表云某父康¶
在日與鄭家還往時相贈遺資財初無婚姻交渉親戚¶
並云外人不知妄有此說大臣又勸進太宗於是頗以¶
為疑問徴曰羣臣或順㫖陸氏何為過爾分踈徴曰以¶
<pb:KR2f0039_WYG_074-9b>¶
臣度之其意可識将以陛下同於太上皇太宗曰何也¶
徴曰太上皇初平京城得辛䖏儉婦稍䝉遇寵䖏儉時¶
為太子舎人太上皇聞之不說遂令東宫出為萬全縣¶
每懐戰懼常恐不全首領陸爽以為陛下今雖容之恐¶
後隂加譴讁所以反覆自陳意在於此不足為恠太宗¶
笑曰外人意見或當如此然朕之所言未能使人必信¶
乃出勅曰今聞鄭氏之女先已受人禮聘前出文書之¶
日事不詳審此乃朕之不是亦為有司之過授充華者¶
<pb:KR2f0039_WYG_074-10a>¶
宜停時莫不稱歎上嘗謂侍臣曰婦人幽閉深宫情實¶
可愍隋氏末年求採無已至於離宫别舘非幸御之所¶
多聚宫人此皆竭人財力朕所不取且灑掃之餘更何¶
所用今将出之任求伉儷非獨以省費息人亦各得遂¶
其情性於是後宫及掖庭前後所出三千餘人¶
禮部尚書王珪子敬直尚太宗女南平公主珪曰禮有¶
婦見舅姑之義自近代風俗弊薄公主出降此禮皆廢¶
主上欽明動循法制吾受公主謁見豈為身榮所以成¶
<pb:KR2f0039_WYG_074-10b>¶
國家之美耳遂與其妻就位而坐令公主親執巾行盥¶
饋之道禮成而退太宗聞而稱善是後公主下降有舅¶
姑者皆遣備行此禮¶
髙宗将立武昭儀召長孫無忌李勣于志寧及遂良入¶
或謂無忌當先諫遂良曰太尉國元舅有不如意使上¶
有棄親之譏又謂勣上所重當進曰不可空國元勲有¶
不如意使上有斥功臣之嫌曰吾奉遺詔若不盡愚無¶
以下見先帝既入帝曰罪莫大於絶嗣皇后無子今欲¶
<pb:KR2f0039_WYG_074-11a>¶
立昭儀謂何遂良曰皇后本名家奉事先帝先帝疾執¶
陛下手語臣曰我兒與婦今付卿且徳音在陛下耳可¶
遽忘之皇后無他過不可廢帝不恱翌日復言對曰陛¶
下必欲改立后者請更擇貴姓昭儀昔事先帝身接帷¶
第今立之柰天下耳目何帝羞黙遂良因致笏殿階叩¶
頭流血曰還陛下笏丐歸田里¶
髙宗時王后之廢侍中韓瑗雪泣言曰皇后乃陛下在¶
藩時先帝所娶今無罪輙廢非社稷計不納明日復諫¶
<pb:KR2f0039_WYG_074-11b>¶
曰王者立后配天地象日月匹夫匹婦尚知相擇況天¶
子乎詩云赫赫宗周襃姒烕之臣讀至此常輟卷太息¶
不圖本朝親見此祻宗廟其不血食乎¶
髙宗将以武氏為后中書令来濟諫曰王者立后以承¶
宗廟母天下宜擇禮義名家幽閒令淑者副四海之望¶
稱神祇之意故文王興姒闗雎之化蒙被百姓其福如¶
彼成帝縱欲以婢為后皇統中微其禍如此惟陛下詳¶
察¶
<pb:KR2f0039_WYG_074-12a>¶
上元中帝多疾欲遜位武后中書令郝處俊諫曰天子¶
治陽道后治隂徳然則帝與后猶日之與月陽之與隂¶
各有所主不相奪也若失其序上謫見於天下降災諸¶
人昔魏文帝著令帝崩不許皇后臨朝今陛下柰何欲¶
身傳位天后乎天下者髙祖太宗之天下非陛下之天¶
下正應謹守宗廟傳之子孫不宜成國與人以喪厥家¶
中書侍郎李義琰曰處俊言可從惟陛下不疑事遂沮¶
中宗復位以桓彦範為侍中上書戒帝曰詩以闗雎為¶
<pb:KR2f0039_WYG_074-12b>¶
始言后妃者人倫之本治亂之端也故舜之興以皇英¶
而周之興以任姒桀奔南巢禍階末喜魯桓滅國惑始¶
齊姜伏見陛下臨朝視政皇后必施帷殿上預聞政事¶
臣愚謂古王者謀及婦人皆破國亡身傾輈繼路且以¶
隂乗陽違天也以婦淩夫違人也違天不祥違人不義¶
故書曰牝雞之晨惟家之索易曰無攸遂在中饋言婦¶
人不得預外政也伏願上以社稷為重令皇后無居正¶
殿于外朝深居宫掖修隂教以輔佐天子¶
<pb:KR2f0039_WYG_074-13a>¶
景龍中武平一遷考功貟外郎時太平安樂公主各立¶
黨相詆毁親貴離䦧帝患之欲令敦和以訪平一因上¶
書曰病之在四體者跡分而易逐居心腹者候遽而難¶
治刑政乖舛四支疾也親權猜間心腹患也書曰克明¶
俊徳以親九族九族既睦平章百姓詩曰協比其鄰婚¶
姻孔云是知親族以輯睦為義也自頃權貴猜防外和¶
内離怨結姻婭疑生骨肉邀榮之徒詭獻忠欵膏脣之¶
伍茍輸䜛計脅肩邸第之中噤頥媪宦之側故過從絶¶
<pb:KR2f0039_WYG_074-13b>¶
猜嫌構親愛乖黨與生積霜成氷禍不可既願悉召近¶
親貴人會宴内殿告以輯睦申以恩勤斥姦人塞讒路¶
若猶未已則捨近圗逺抑慈示嚴惟陛下之命帝美其¶
忠切¶
𤣥宗欲立武惠妃為后御史潘好禮上䟽曰禮父毋讎¶
不共天春秋子不復讎不子也陛下欲以武氏為后何¶
以見天下士妃再從叔三思也從父延秀也皆干紀亂¶
常天下共疾夫惡木垂䕃志士不息盜泉飛溢㢘夫不¶
<pb:KR2f0039_WYG_074-14a>¶
飲匹夫匹婦尚相擇況天子乎願慎選華族稱神祇之¶
心春秋宋人夏父之會無以妾為夫人齊桓公誓葵丘¶
曰無以妾為妻此聖人明嫡庶之分分定則窺競之心¶
息矣今人間咸言右丞相張說欲取立后功圖復相今¶
太子非惠妃所生而妃有子若一儷宸極則儲位将不¶
安古人所以諫其漸者有以也遂不果立妃¶
憲宗時學士李絳奏伏以聖哲之君撫馭之要必順人¶
情以作事感天意以致和從古以來其道由此陛下勵¶
<pb:KR2f0039_WYG_074-14b>¶
精求理損已推誠風動四方事貞百度作範来代掩美¶
前王後宫之中人數不少離别之苦頗感人心怨曠之¶
思有干和氣伏冀酌量所要矜放其餘使其親戚如初¶
復得宫掖省費上以表大徳如天之思下以成群生遂¶
性之樂道映青史化洽皇風敢竭㳙塵庻裨萬一如䝉¶
聖恩允許便請入徳音後亦更論減放¶
翰林學士白居易上奏曰右伏見大厯已来四十餘載¶
宫中人數稍乆漸多伏慮驅使之餘其數猶廣上則屢¶
<pb:KR2f0039_WYG_074-15a>¶
給衣食有供億縻費之煩下則離隔親族有幽閉怨曠¶
之苦事宜省費物有遂情頃者已䝉聖恩量有揀放聞¶
諸道路所出不多臣伏見自太宗𤣥宗以來每遇灾旱¶
多有揀放書在國史天下稱之伏望聖慈再加䖏分則¶
盛明之徳可動天心感悦之情必致和氣光垂史册美¶
繼祖宗貞觀開元之風復見於今日矣¶
武宗會昌中李徳裕上言臣等伏見公主上表稱妾李¶
者伏以臣妾之義取其賤稱家人之稱亦要别嫌因循¶
<pb:KR2f0039_WYG_074-15b>¶
舊章恐未為得臣等商量今日以後公主上表從大長¶
公主以下並望令稱某邑公主第幾女上表仍不令稱¶
族所冀臣子之道因此正名郡主縣主亦望准此¶
宋仁宗天聖中太后崩言事者多暴太后時事右司諌¶
范仲淹奏曰太后受遺先帝調䕶陛下者十餘年宜掩¶
其小故以全后徳帝為詔中外毋輙論太后時事初太¶
后遺誥以太妃楊氏為皇太后叅决軍國事仲淹曰太¶
后母號也自古無因保育而代立者今一太后崩又立¶
<pb:KR2f0039_WYG_074-16a>¶
一太后天下且疑陛下不可一日無毋后之助矣¶
慶厯中仲淹為參知政事上奏曰臣聞唐武徳九年八¶
月十八日詔曰觀省宫掖其數實多憫兹深閉乆離親¶
族一時減省各從娶娉自是宫中前後所出三千餘人¶
又貞觀二年七月二日太宗謂侍臣曰婦人幽閉深宫¶
情實可憫隋氏末年求採無已此皆竭人財力朕所不¶
取掃洒之餘更何所用於是命尚書右丞戴胄給事中¶
杜正倫於掖庭西門揀出之臣不知今来宫中人數㡬¶
<pb:KR2f0039_WYG_074-16b>¶
多或供使有餘宜降詔㫖特令減放以遂物性又省冗¶
費亦人君盛徳之事可以感動天意¶
明道二年将作監丞富弼上奏曰臣聞右司諌秘閣校¶
理范仲淹以上章諌廢后事貶睦州通判仍差人押出¶
門臣不勝驚駭伏恐陛下行於倉卒未熟思慮輙敢冐¶
天威犯斧鉞一陳愚懇惟陛下裁察之皇后自居中宫¶
不聞有過陛下忽然廢斥物議騰踴自太祖太宗眞宗¶
撫國凡七十年未嘗有此陛下為人子孫不能遵祖考¶
<pb:KR2f0039_WYG_074-17a>¶
之訓而遂有廢后之事治家而尚不以道奈天下何仲¶
淹為諌官所以極諫者乃其職也陛下何故罪之假使¶
所諫不當猶須含忍以招諫諍況仲淹所諫大惬億萬¶
人之心陛下又縱私忿不頋公議取笑四方臣甚為陛¶
下不取也昔莊憲臨朝陛下受制事體大弱而莊憲不¶
敢行武后故事者盖頼一二忠臣救䕶使莊憲不得縱¶
其欲陛下可以保其位實忠臣之力也今陛下始獲暫¶
安遂忘舊日忠臣羅織其罪而譴逐之陛下以萬乗之¶
<pb:KR2f0039_WYG_074-17b>¶
尊設廢一婦人甚為小事然所損之體則極大也夫廢¶
后謂之家事而不聼外臣者此唐姦臣許敬宗李世勣¶
諂佞之辭陛下何足取法陛下必欲廢后但可不納所¶
諫何必加責以重已過今匹庶之家或出妻亦須告父¶
母父母許然後敢出之今陛下貴為天子莊憲山陵始¶
畢墳土未乾便以色欲之心廢黜后氏而不告宗廟是¶
不敬父母也今陛下舉一事而獲二過於天下廢無罪¶
之后一也逐忠臣二也此二者皆非太平之世所行臣¶
<pb:KR2f0039_WYG_074-18a>¶
實痛惜之莊憲太后臨朝以劉從徳死恩典太重臺諫¶
曹脩古等四人連名上章極諫莊憲大怒陛下不得已¶
遂貶此四人然心甚惜其去莊憲&KR0138;徃陛下立行召命¶
優與恩奬復處憲省脩古雖死厚加贈典如此者盖陛¶
下憐其忠鯁不避夫禍難爾今仲淹所諫又甚於脩古¶
等所陳脩古等追用而仲淹黜棄陛下何所見前後之¶
異也況仲淹以忠直不撓莊憲時論冬仗事大正君臣¶
之分陛下以此自擢用之既居諫列或聞累曽宣諭使¶
<pb:KR2f0039_WYG_074-18b>¶
小大之事必諫無得有隐是陛下欲聞過失雖古先聖¶
哲之主亦無以過此今仲淹聞過遂諫上副宣諭之意¶
而反及於禍是陛下誘而陷之不知自今後何以使臣¶
雖日加宣諭諫臣以仲淹為戒必不信矣諫臣不諫大¶
非朝廷之福今百執事所為皆一司一局雖常才者皆¶
能幹之是易為也如仲淹者乃為臣之難能者也今幹¶
一司一局者皆坐取遷陟立居顯要而仲淹不惜性命¶
為陛下論事而逺徙外郡臣恐百辟以此皆務為易者¶
<pb:KR2f0039_WYG_074-19a>¶
而不為難者也陛下一旦有難為之事不知何人為陛¶
下為之居諫官者務要訐直乃號稱職依違者曠職今¶
循黙者已居顯要而訐直者尚居散地茍如是不若廢¶
諫官如不欲廢即循黙者可黜訐直者可用請陛下急¶
圖之今天下凶歉盜賊如麻國用空虚人心惶擾姦雄¶
觀此已有窺覦之心陛下當兢兢惕惕宵衣旰食日與¶
臣寮講論安天下之計猶恐不及而乃自作弗靖廢嫡¶
后逐諫臣使此醜聲聞於四方知陛下不納諫臣朝政¶
<pb:KR2f0039_WYG_074-19b>¶
不舉則姦雄益喜以謂中外皆亂事勢相符必有變事¶
臣一念至此心寒骨顫此自然之兆固非臣之臆説也¶
望陛下審思之明察之廢后已行雖能悔過臣願陛下¶
急且追還仲淹復其諫職減二過之一庶乎諫路不絶¶
朝綱復振使姦雄不能窺陛下淺深此社稷之慶也¶
殿中侍御史段少連等奏曰臣因義激心以職獲譴天¶
地容載䝉幸何深然理有所未伸情有所未逹欝悒之¶
志敢不盡陳之初聞非時召兩府大臣議皇后入道一¶
<pb:KR2f0039_WYG_074-20a>¶
日之内都下喧然以為皇后母儀天下固無入道之理¶
翊日又聞兩府列狀乞降后為浄妃臣與孔道輔范仲¶
淹等恐詔命一行難於追復是以群詣殿閣上䟽而執¶
政進説使臣等不獲面對止令就中書商量宰相雖知¶
其誤然猶責臣翻覆率易故道輔仲淹斥守外郡臣等¶
例皆䝉罰伏以陛下親政以来進用直臣開闢言路天¶
下無不懽忻一旦以諫官御史㐲閤遽行黜責中外皆¶
以為非陛下意盖執政大臣假天威以黜道輔仲淹而¶
<pb:KR2f0039_WYG_074-20b>¶
斷来者之說也望熟思其事使讒愬不行忠邪有别則¶
天下幸甚又伏覩戒諭自今有封章宜如故事宻上毋¶
得羣詣殿門對且伏閤上䟽豈非故事今遽絶之則國¶
家復有大事誰敢旅進而言者況道輔仲淹端正敢言¶
素為姦邪所忌以言事而黜之恐姦邪得志而翺翔方¶
正望風而竄伏矣昔唐陽城王仲舒伏閤以雪陸贄之¶
罪崔元亮叩殿陛理宋申錫之寃當時稱之今陛下未¶
忍廢出皇后而兩府列狀議降為妃諫官御史敢廢伏¶
<pb:KR2f0039_WYG_074-21a>¶
閤之事而黙黙乎陛下深惟道輔等所言為阿黨乎忠¶
亮乎幸裁赦之¶
少連又奏曰臣聞髙明粹精凝徳無累者天之道也然¶
氛祲蔽翳晦明偶差乃隂陽之沴爾象天徳者君之體¶
也治隂陽者臣之職也陛下秉一徳臨萬方有生之類¶
莫不浸涵徳澤而氛祲蔽翳偶差晦明以累聖徳者由¶
大臣懐禄而不諫小臣畏罪而不言臣獨何人敢貢狂¶
瞽哉誠以秉愛君之心竊痛陛下履仁聖之具美乏骨¶
<pb:KR2f0039_WYG_074-21b>¶
鯁之良輔因成不忍之忿又稽不逺之復臣是以瀝肝¶
膽披情素為陛下澄清氛祲蔽翳之累易曰夫夫婦婦¶
而家道正正家而天下定矣詩云刑于寡妻以御于家¶
邦若然則君天下脩化本者必自内而刑外也昨者二¶
府大臣忽然晩出民間喧傳皇后被譴而入道矣又傳¶
降為妃而離宫廷矣臣與道輔等皆在言職以謂皇后¶
母儀萬方非有大過而動揺則風教陵遲況聞入道降¶
妃之議出自臣下且妃后有罪出則告宗廟廢則為庶¶
<pb:KR2f0039_WYG_074-22a>¶
人安有不示之於天下不告之於祖宗而隂行臣下之¶
議者乎且皇后以小過降為妃則臣下之婦有小過亦¶
當降為妾矣比抗章請對不䝉賜召豈非姦邪之人離¶
間陛下邪臣等赴中書時執政之臣備言皇后有妒忌¶
之行始議入道終降為妃兼云有上封者慮皇后不利¶
於聖躬故築脩髙垣置在别舘臣等備言中外之議以¶
為未可願速降明詔復中宫位號以安民心翌日詔出¶
乃云中宫有過掖廷具知特示含容未行廢黜置之别¶
<pb:KR2f0039_WYG_074-22b>¶
舘俾自省循供給之間一切如故臣未審黜置别舘為¶
后乎為妃乎詔書不言安所取信伏以陛下立后一紀¶
有餘而輔臣倉卒以降黜之議惑於宸聽搢紳循黙無¶
敢為陛下言者臣所謂氛祲蔽翳以累聖徳者盖臣職¶
曠矣夫皇后動揺有大不可者二執政之臣獨不念之¶
且内外臣寮以至戚里皆萌覬覦之心或進女口以希¶
選納或巧事寵愛以結内援則使陛下惑女色而亂紀¶
綱紀綱之亂變故以生社稷可得安乎易曰三人行則¶
<pb:KR2f0039_WYG_074-23a>¶
損一人一人行則得其友斯大不可者一也陛下舉事¶
為萬世法苟因掖廷争寵遂行廢后則何以書史䇿而¶
示子孫況祖宗已来未嘗有廢后之事詩云無念爾祖¶
聿修厥徳斯大不可者二也臣竊恐姦佞之人引漢武¶
幽陳皇后故事以䧟惑陛下且漢武驕奢滛佚之主固¶
不足踵其行事而為人臣者當致君堯舜豈當致君如¶
漢武哉今皇后置在别舘必恐懼修省且陛下仁恕之¶
徳施於天下而獨不加於中宫乎古人言曰一人向隅¶
<pb:KR2f0039_WYG_074-23b>¶
滿堂為之不樂今四方凶年民有愁嘆又聞中宫幽廢¶
何啻滿堂不樂乎願詔皇后歸宫復其位號杜絶非間¶
待之如初天地以正隂陽以和人神共歡豈不美哉陛¶
下苟為邪臣所沮不行小臣之議臣恐髙宗皇后之枉¶
必見於他日宫闈不正之亂未測於将来惟聖神慮焉¶
景祐元年開封判官龐籍上奏曰臣前月十一日曽上¶
封奏為内侍韓從禮等傳美人尚氏教㫖令開封府放¶
免工匠單慶等六人本行差遣特䝉悉聽科斷韓從禮¶
<pb:KR2f0039_WYG_074-24a>¶
等及敕下諸司今後宫闈教㫖並不得施行中外聞之¶
孰不懽快有以見陛下英斷實九廟無疆之休四海永¶
安之福也臣愚更願陛下使宫掖之間上下有序不以¶
恩寵隂啓禍階蠧耗金珠漸困國力通私謁以亂政縱¶
外親而干法上損聖徳次紊朝綱實天下幸甚¶
秘書丞余靖上奏曰臣伏覩景祐元年八月十五日詔¶
敕頃以中闈有虧善道降䖏次妃之位仍從别舘之居¶
郭氏宜令於外宅居止更不入内美人尚氏令於洞眞¶
<pb:KR2f0039_WYG_074-24b>¶
宫披戴永不入内美人楊氏於别宅安置者此盖皇帝¶
陛下廣示憂勤擯去聲色割情㫁愛以從典禮雖堯舜¶
無以加之天下幸甚詔㫖又云長秋之重隂教是宣頋¶
厥位以難虚必惟賢而是擇将行聘納式助烝嘗臣謹¶
按春秋君舉必書以示後嗣固當謹重用存規法竊以¶
莊獻明肅皇太后預聞朝政託在母儀保佑聖躬安固¶
宗社欽奉慈㫖備盡孝誠先太后登遐方踰祥練陛下¶
雖行易月之制而心喪未除古者三年之喪自天子逹¶
<pb:KR2f0039_WYG_074-25a>¶
于庶人其禮一也所有納后之禮乞候先太后服紀闋¶
日然後審選世閥登進賢淑興理内教統領六宫必允¶
衆望始議䇿立不宜頻有改易以駭四方乃陛下孝治¶
天下之本也昔者魯文公居喪納幣以娶夫人春秋非¶
之公羊傳曰娶在三年之外此何議爾曰三年之内不¶
圖婚也是皆孔子書之以為世法㐲望陛下謹兹舉措¶
以示後代稍緩其期則臣繾綣之願也¶
慶厯元年孫沔上奏曰臣聞虞舜治家而納麓姬文制¶
<pb:KR2f0039_WYG_074-25b>¶
寡而御邦周南歌闗雎之徳仲尼刪詩著為三百篇之¶
首魯史先經以紀元妃丘明直書為十二公之始易以¶
風火出為家人之象言號令之行乎外由中正而明于¶
内非嚴風火之威則難以正于家矣禮云身脩而家齊¶
家齊而國治國治而天下平王政之本基乎此矣是知¶
先聖懼昵情之為患而立法於将来者也恭以皇帝陛¶
下仁深溥博明逹照臨好善無厭從諫弗咈紹三朝之¶
謨訓躬萬幾之憂勤旰食在念将二十年雖古之聖帝¶
<pb:KR2f0039_WYG_074-26a>¶
明王致志行事無以過也今朝無專權之臣上無失道¶
之事然而隂陽未和災變未息法令不行恩威不著者¶
豈治内之道有所未至歟臣不欲迂闊引喻前古願以¶
聞見五事而陳之若以言獲罪臣之職也伏以中宫正¶
位徳配至尊治隂教為天下母三妃九嬪世婦御妾上¶
下分統無使僭差百世不易之論也伏自景祐以来三¶
黜寵闈兩犯宸扆盖所起幽微不勝恩遇身貴則性悍¶
福極則患生退屏繼跡踰僭如舊苟不建立嚴制竊恐¶
<pb:KR2f0039_WYG_074-26b>¶
漸生厲階昨見上元嘉節内庭出遊美人才人多不隨¶
從飛盖蔽景流車激霆各崇華衞分道争行衆目所觀¶
此非所以示外而垂範者也臣乞今後貴品嬪御等並¶
令脩備禮節戒約奢侈常隨皇后出入不得各排儀衛¶
輙自矜越仍乞選擇端嚴近上夫人一兩員立為宫師¶
以佐内則所冀上下有别而中外不惑矣竊以宫政之¶
設内職是先尚書侍御司記典言一百二十人則為大¶
備故先朝之數侍史不過五百人俸給止于千二十貫¶
<pb:KR2f0039_WYG_074-27a>¶
皆有紀律不甚奢盈今聞十倍増人已踰二三千十倍¶
添俸或至二十萬私身飬女數復過之百司供億簿書¶
可知一嵗之中所用何極非所以示節儉也臣乞取索¶
宫中諸院宫人及私身養女都大數目呈取進止若非¶
遊幸之所宜令檢勘合用人量留外並放歸本家任從¶
其便請給之數見在者宜節減其半此所以消幽曠之¶
氣而省財廩之費也竊以内侍之職最為親近宣傳國¶
命出納王言常行抑制尚或騰陵今遷秩不踰年賞賜¶
<pb:KR2f0039_WYG_074-27b>¶
無虚日甲第連坊名園接畛玉帛盈於後房絲竹聞於¶
别院官尊禄厚職重員多若不立之儀式必恐亢於寵¶
榮臣欲乞御藥依舊只用二員御帯押班都知並乞選¶
擇謹重公嚴勤畏舊有心力者充三年一選官不許非¶
次改轉未有嗣者令養䕃一子則上無乆貴之人下有¶
進身之路亦一代之永制也竊以勾陳九重華盖萬乗¶
垣直太紫庭儼雲龍非深嚴不為尊非禁戒不為備䦨¶
入則抵罪誤至則伏誅使内言不出於閫外言不入於¶
<pb:KR2f0039_WYG_074-28a>¶
閫所以防未然而限中外也今上之起居言語衆無不¶
知帷箔宴遊外無不傳内降斜封坦夷若道免刑要賞¶
響應如神皆由左右之人出入為地邇臣頗邪能伺動¶
静迎合巧中率用斯道若不早辨以防微竊恐長姦而¶
忽變臣欲乞應合入内及聽喚中人並用五十以上十¶
五以下者諸宫院子須限七十以上分定畨次上下不¶
得參雜出入仍令内東門司專切㸃檢其暗祗候非優¶
人及公主院擔子官各放歸本營所有内道場乞今後¶
<pb:KR2f0039_WYG_074-28b>¶
斷絶此則整肅於宸庭足以輝光於史牒竊以王者所¶
須嵗終不會此天下之財天子用之有司不得而吝也¶
其或出納不謹支費不節豈可容姦不詰其弊今御寳¶
憑由司内東門劄子取諸庫犀玉金銀錢帛一嵗僅三¶
百餘萬貫但有入内之名不知所用之處此數既多不¶
可悉記昨聞胥吏偽取庫金三十兩抵法況御寳是中¶
禁所掌外人何計而詐得之竊恐前後妄用非此一吏¶
也乞差不干礙公幹有心力臣寮置司将寳元後来無¶
<pb:KR2f0039_WYG_074-29a>¶
御寳憑由及内東門劄子取左藏庫等金銀犀玉錢帛¶
大數對簿帳及謝恩表状造作文厯并内藏庫亦自寳¶
元後来内中支使金寳錢帛都數逐件磨勘即見無涯¶
費用積乆欺弊仍乞今後諸宫閤凡有取索出到憑由¶
劄子先下内侍省都知入内覆奏然後置簿抄上畨換¶
通簽正牒下諸庫藏方得支官物不得直行取索或更¶
别設闗防節減用度亦經乆之利也此五事者實政教¶
之本源昇平之基業也中宫正則内宰之制行于六宫¶
<pb:KR2f0039_WYG_074-29b>¶
而寵嬖不犯於上矣宫禁嚴則中閫之事絶於衆口而¶
朋黨不結于外矣宫人不減則用度不給怨曠以感隂¶
陽之沴矣内侍不禁則威柄不一引薦以来邪佞之類¶
矣御寳不嚴財貨不計則盜詐公取而無慮矣噫恩能¶
勝威昵可消正甘言令色遜於志先意希㫖會其事仁¶
愛浸深忍情難決非至聖至明不可免也伏望皇帝陛¶
下以公道制私情大日月之輝發雷霆之斷柔媚不干¶
于聦明愛倖盡決于道義則何患天下之不治哉書曰¶
<pb:KR2f0039_WYG_074-30a>¶
威克厥愛允濟易曰揚于王庭剛決柔也傳曰棖也慾¶
焉得剛非用天之剛健中正則於斷也難矣今昊賊侵¶
軼西鄙攻守臣未敢進一䇿盖儒者不知兵不可預言¶
也若大臣盡心諸将用命恐亦未為大患也夫手足之¶
疾侵於皮膚積為瘡痍發于指掌未有所損也心腹之¶
疾廹於膏盲壅為癰疽潰于頭目不可卒救也此五事¶
措置得冝則有無窮之福此五事因循弗舉恐為不測¶
之慮履霜至于堅冰然火在於積薪非一朝一夕之故¶
<pb:KR2f0039_WYG_074-30b>¶
也惟斷之在不疑行之恐不及動無失機間不容髪則¶
百世之利萬方之幸此皆陛下家事非人臣所得及也¶
至於政教之綱紀未舉輔相之心徳未同朋黨之邪正¶
未分著位之材愚未辨進賢難於起死去佞過於拔山¶
法令撓於親恩賞及於濫豈不謂根蘖於内而斤斧不¶
施者乎若聖人一慮及此則庶事自正其條例悉數之¶
名俟聦明聽然其說異日為陛下言之也若素非博識¶
惟盡愚誠不歴詆於羣公不專攻於上徳但慮切直速¶
<pb:KR2f0039_WYG_074-31a>¶
怨貴權不能保身貽憂老母至於事君之心則無所愧¶
矣伏望乙夜之餘再賜詳覽幸甚¶
沔又奏曰臣伏見芳林園南宅見安故豫王靈輿至三¶
月初三日方行攅殯諸宫奠酹慰禮已畢今見大内車¶
蓋出入朝暮往還非全痛戚之情頗渉朋逰之便逍遥¶
窺覘僕御喧譁禁士縱欲嚴呵宫人難於檢察誠為隐¶
暗亦合防微伏恐姦細乗時駭機竊發人之所忽事不¶
可知伏諒陛下以苦切在中周思未及臣叨司視聽須¶
<pb:KR2f0039_WYG_074-31b>¶
至達聞欲乞指揮故豫王本宫人在彼祗候朝夕祭奠¶
餘並止節勿令輙出深為利便¶
二年知諌院歐陽脩上䟽曰臣近風聞禁中因皇女降¶
生於左藏庫取綾羅八千匹染院工匠當此大雪苦寒¶
之際&KR0251;冰取水染練供應頗甚艱辛臣伏思陛下恭儉¶
勤勞愛民憂國似此勞人枉費之事必不肯為然外議¶
相傳皆云見今染練未絶臣又見近日内降美人張氏¶
親戚恩澤太頻臣忝為諌官毎聞小有汚損聖徳之事¶
<pb:KR2f0039_WYG_074-32a>¶
須合力言難避天譴臣竊見自古帝王所寵嬪御若能¶
謹儉柔善不求恩澤則可長保君恩或恣意驕奢多求¶
恩澤則皆速致禍敗臣不敢逺引古事只以今宫禁近¶
事言之陛下近年所寵尚氏楊氏余氏苗氏之類當其¶
被寵之時驕奢自恣不早裁損及至滿盈今皆何在況¶
聞張氏本良家子昨自脩媛退為美人中外皆聞以謂¶
與楊尚等不同故能保寵最乆今日一旦宫中取索頓¶
多恩澤日廣漸為奢侈之事以招外人之言臣不知陛¶
<pb:KR2f0039_WYG_074-32b>¶
下欲愛惜保全張氏或欲縱恣而敗之若欲保全則須¶
常令謙儉不至驕盈臣料八千匹綾羅必非張氏一人¶
獨用不過支散與衆人而已乃是枉費財物盡與衆人¶
至於中外譏議則陛下自受以此而言廣散何益昨正¶
月一日曹氏封縣君至初五日又封郡君四五日間兩¶
慶封拜又聞别有内降應是踈逺親戚盡求恩澤父母¶
因子而貴可矣然名分亦不可太過其他踈逺皆可減¶
罷臣謂張氏未入宫之前踈逺親戚名皆何在今日富¶
<pb:KR2f0039_WYG_074-33a>¶
貴何必廣為閒人自招謗議以累聖徳若陛下只為張¶
氏計亦宜如此況此事不獨為張氏大凡後宫恩澤太¶
多宫中用度奢侈皆是汚損聖徳之事繫於國體臣合¶
力言伏望聖慈防㣲杜漸早為裁損¶
皇祐三年知諌院包拯上奏曰臣竊聞舊開礬鋪進納¶
授官人李綬男與故申王宫承俊為親将就婚巹中外¶
傳聞莫不駭愕檢會御史臺編敕節文應皇属議親並¶
令具門閥次第委宗正寺官審覆須的是衣冠之後非¶
<pb:KR2f0039_WYG_074-33b>¶
闒冗庸賤之伍富商大賈之門差渉不實會赦不原其¶
罪仍仰抨彈之官常加采聽許為親其李綬男正礙條¶
制竊以伉合之序貴於匹敵氏族之選属在名宿盖禮¶
教之重所宜謹嚴人地之華必資參擇按李綬闒冗之¶
餘軒裳所絶曏縁進納已濫寵恩豈可更冒瀆國婚塵¶
鄙公族使天支之貴下偶非類汨紊彛制虧損朝美臣¶
請罷其婚姻别求徳閥仍乞申命有司今後國親並須¶
依敕選定¶
<pb:KR2f0039_WYG_074-34a>¶
四年知諌院范師道上奏曰臣聞禮以制情義以奪愛¶
常人之所難惟聦明睿哲之主然後能之近以宫人數¶
多出之此盛徳事也然而事有繫風化治亂之大而未¶
經留意者臣敢為陛下言之竊聞諸閤女御以周董育¶
公主御寳白制並為才人不自中書出誥而掖廷覬覦¶
遷拜者甚多周董之遷可矣女御何名而遷乎才人品¶
秩既髙古有定員唐制止七人而已祖宗朝宫闈給侍¶
不過二三百人居五品之列者無㡬若使諸閤皆遷則¶
<pb:KR2f0039_WYG_074-34b>¶
不復更有貟數矣外人不&KR0014;詳知止謂陛下於寵幸大¶
過恩澤不節爾夫婦人女子與小人之性同寵幸過則¶
瀆慢之心生恩澤不節則無厭之怨起御之不可不以¶
其道也且用度太煩須索太廣一才人之俸月直中户¶
百家之賦嵗時賜予不在焉況誥命之出不自有司豈¶
盛時之事耶恐斜封墨敕復見於今日矣¶
張方平上論曰臣聞禮始乎大婚詩首於闗雎易曰正¶
家而天下定故帝嚳之立四妃虞舜之嬪二女塗山配¶
<pb:KR2f0039_WYG_074-35a>¶
禹簡娀啓商周自古公王季姜任太姒世徳相載故文¶
王刑于寡妻以御于家邦夫三代之制后妃嬪御皆所¶
以助釐隂教賛成内治閫外之事非所預聞自秦羋后¶
始攝朝事以弟魏冉當國任政故范雎以為秦獨有穰¶
侯天下不知有王也及漢吕氏因恵帝之早世乗間挺¶
起干㩀帝座隂陽錯位根幹倒植末塗淪潰㡬遷運厯¶
孝成即祚委政王氏皇緒中微正統三絶外家昌大執¶
權四世而東朝夀考為之宗主至于新莾遂盜神器逮¶
<pb:KR2f0039_WYG_074-35b>¶
乎東京孝安之後外立者四帝臨朝者六后地深帷幄¶
禮間外朝莫不衡柄歸於父兄詔令專於閽寺於是有¶
利幼之立忌賢之難邪謀隂䇿以圖自固匪人乗間又¶
牽牛而蹊田正士悼心思投鼠而忌器害家凶國濫觴¶
有漸近如唐時太帝孝和武韋之亂廟社危絶僅續如¶
綫春秋之義君子大居正雖嗣王繼厯幼冲纘服而猶¶
朝政緫聽乎冢宰師傅保乂乎上躬則阿衡專美於有¶
商周公勤勞乎王家其人也故三代之道無后妃預政¶
<pb:KR2f0039_WYG_074-36a>¶
之理漢自諸吕之亂大臣議所立而先擇外家之賢者¶
以定大計故孝文之入繼抑由薄氏仁良之故及武帝¶
機識超逺深謀獨斷顧命金霍克隆基圖誠雄傑英主¶
哉魏文帝鑒東京之覆轍立後世之長緒亦嘗作為戒¶
誓其事可法夫六宫之位稽諸昏義則有三夫人九嬪¶
二十七世婦八十一女御之数其在周禮則世婦女御¶
職存而數闕盖明君子不茍於色有婦徳則擇以充位¶
無則闕之矣自姬室衰陵諸侯僭縱秦併六國遷其後¶
<pb:KR2f0039_WYG_074-36b>¶
宫恣用汰心益崇爵號漢自文景務循儉徳奕世累盛¶
而至武元選納益廣嬖幸用煩至乃掖庭三千増級十¶
四是以人君耽娱佚之樂起驕怠之惑倦勤廢政亂是¶
用長唐景龍之孽天寳之敗是皆始於女徳也夫其初¶
皆恃當世之平寧因天下之全盛罔思生民作業之勞¶
不念四方惟正之供沈溺留連漸至蠧弊女謁干乎主¶
度姦微竊乎事權帑藏以滛費而耗盡賞刑以私昵而¶
謬濫召禍當日垂鑒後人良可夷也是故考歴代治亂¶
<pb:KR2f0039_WYG_074-37a>¶
之迹覽彤史得失之論擇善違失可舉而言若夫戒慎¶
失政之方保全外戚之道則莫若賦之禄而使就第教¶
之學而使循禮傅之以儒雅篤行之士而絶其便僻險¶
偽之交示之以恭譲儉徳之賞而懲其慢游僭汰之好¶
以義節之是謂寵之以恩驕之是謂禍之梁竇無噍類¶
於漢武韋不遺育於唐是可戒矣若夫體乾坤之法正¶
閨闈之治則莫若登選良姓之種採納衣冠之緒屏卑¶
賤之妖色斥猥微之淫行叙進婉順之徳崇近清閒之¶
<pb:KR2f0039_WYG_074-37b>¶
性雨露均施照臨無頗以資昊天悠乆之無疆以取文¶
王百斯之善慶若夫保邦求理之法節用安人之善則¶
莫若省其品號罷虚授之廪禄放其游冗節徒費之羞¶
服裁用度以寛民力息曠怨以除沴氣是故治世賢王¶
之脩身正家愛民經國之道莫先於此也已謹論¶
六年翰林學士胡宿上奏曰臣今月二十一日草福康¶
公主特進兖國公主制竊聞議行册禮然於事體頗有¶
未便祖宗以来公主長主未有行此禮者昔漢明帝封¶
<pb:KR2f0039_WYG_074-38a>¶
皇子悉半諸國明徳馬皇后曰諸子食數縣不已儉乎¶
帝曰我子豈敢與先帝子等也唐貞觀中太宗長樂公¶
主將出降帝令有司資送倍於永樂公主魏徴曰不可¶
引漢明帝之言為對且曰天子姊妺稱長公主加長字¶
是有所尊崇或可情有淺深無容禮相踰越太宗然其¶
言入告長孫皇后后遣使賜徴金帛陛下即位以来累¶
曽進封楚國魏國二大長公主亦不曽行册禮今施於¶
兖國公主是與大長公主相踰越兼以貴主之故賢妃¶
<pb:KR2f0039_WYG_074-38b>¶
亦䝉殊典有㫖令進綸告不行册禮是母子之間一行¶
一不行禮意尤不相稱書於史册後世将有譏議必謂¶
陛下偏於近情虧聖徳之美臣願陛下采漢明之言開¶
文皇之聽遵祖宗舊典如國朝公主曽行此禮行之粗¶
且無嫌如其不曽則宜且罷臣以陛下好忠諌納至言¶
臣職在論思不敢緘黙¶
知諌院司馬光上奏曰右臣近聞有聖㫖令召前管句¶
兖國公主宅内臣二人復還本宅臣與楊畋龔鼎臣同¶
<pb:KR2f0039_WYG_074-39a>¶
有論列以為非宜未䝉允納臣聞父之愛子教以義方¶
弗納於邪公主生於深宫年齒幼穉不更傅姆之嚴未¶
知失得之理臣謂陛下宜導之以徳約之以禮擇淑慎¶
長年之人使侍左右朝夕教諭納諸善道其有恃恩任¶
意非法邀求當少加裁抑不可盡從然後慈愛之道扵¶
斯盡矣此二人嚮在主第罪惡山積當伏重誅陛下寛¶
赦斥之外方中外之人議論方息今僅數月復令召還¶
道路藉藉口語可畏殆非所以成公主肅雍之美彰陛¶
<pb:KR2f0039_WYG_074-39b>¶
下義方之訓也臣實憤悒為陛下惜之伏望聖慈察臣¶
愚忠追止前命無使四方指目以為過舉虧損盛徳非¶
細故也¶
七年光又奏曰臣先曽上言為前管句兖國公主宅内¶
臣等過惡至大乞不召還近聞傳宣入内内侍省令押¶
上件内臣梁懐吉赴公主宅依舊句當外議諠譁無不¶
駭異臣聞太宗皇帝時姚坦為兖王宫翊善王有過失¶
坦輙盡言諌正王及左右皆患之左右教王詐疾踰月¶
<pb:KR2f0039_WYG_074-40a>¶
不朝太宗甚憂之召王乳母入宫問王起居狀乳母曰¶
王本無疾但以翊善姚坦檢束太嚴王舉動不得自由¶
欝欝成疾耳太宗怒曰朕選端士為王僚屬固欲導王¶
為善今既不&KR0014;納用規諌而又詐疾欲使朕逐去正人¶
以求自便其可得乎且王年少不知出此皆汝輩教之¶
耳命捽至後園杖之數十召坦慰勉之太宗非不愛其¶
子也誠以愛之則莫若納之於善若縱其所欲不忍譴¶
訶適所以害之也齊國獻穆大長公主太宗皇帝之子¶
<pb:KR2f0039_WYG_074-40b>¶
真宗皇帝之妹陛下之姑於天下可謂貴矣然獻穆公¶
主仁孝謙恭有如寒族奉李氏宗親備盡婦道愛重其¶
夫無妒忌之行至今天下稱婦徳者以獻穆公主為首¶
獻穆公主豈不自知其身之貴哉誠以貴而不驕然後¶
&KR0014;保其福禄全其令名故也臣謂陛下教子以義宜以¶
太宗皇帝為法公主事夫以禮宜以獻穆公主為法則¶
風化流於四方聲譽施於後世今陛下曲徇公主之意¶
不復裁以禮法使之無所畏憚陷入於惡觸情任性以¶
<pb:KR2f0039_WYG_074-41a>¶
邀君父憎賤其夫不執婦道将何以形四方之風垂来¶
世之則易曰家人嗃嗃悔厲吉婦子嘻嘻終吝此言家¶
道尚嚴不可專用恩治也伏望陛下斥逐梁懐吉等復¶
歸前来貶竄之處其公主左右之人欲使陛下召還梁¶
懐告等者皆教導公主為不善之人也悉宜治其罪而¶
逐之别擇柔和謹愿者以補其缺仍戒敕公主以法者¶
天下之公器若屢違詔命不遵規矩雖天子之子亦不¶
可得而私庶㡬有所戒懼率循善道可以永保福禄不¶
<pb:KR2f0039_WYG_074-41b>¶
失善名不然衆人所云甚可畏也¶
英宗即位初侍御史司馬光乞放宫人劄子曰臣伏見¶
前代帝王升遐之後後宫下陳者皆放之出宫還其親¶
戚所以遂物情重人世省浮費逺嫌疑也竊惟先帝恭¶
儉寡欲清約執禮後宫侍左右承寵渥者至少而饗國¶
日乆嵗増月積掖庭之間冗食頗衆陛下以哀恤之初¶
未忍散遣今山陵祔廟大禮俱畢臣愚謂宜舉前代故¶
事應先帝後宫非御幸有子及位號稍貴并職掌文書¶
<pb:KR2f0039_WYG_074-42a>¶
之人其餘皆給與粧奩放遣出外各令歸其親戚或使¶
任便適人書之史册亦聖朝一美事也¶
光又奏曰臣聞王化之興始於閨門故易基乾坤詩首¶
闗雎前世皆擇良家子以充後宫位號等級各有員數¶
祖宗之時猶有公卿大夫之女在宫掖者其始入宫皆¶
須年十二三以下醫工診視防禁甚嚴近嵗以来頗隳¶
舊制内中下陳之人競置私身等級濅多無復限極監¶
勒牙人使之雇買前後相繼無時暫絶致有軍營井市¶
<pb:KR2f0039_WYG_074-42b>¶
下俚婦女雜處其間不可辨識此等置之宫掖豈得為¶
便臣嘗念此不勝憤惋今陛下即位之初百度惟新嬪¶
嬙之官皆闕而未備臣謂宜當此之時定立制度依約¶
古禮使後宫之人共為㡬等等有㡬人若未足之時且¶
虚其貟數既足之後不可更増凡初入宫皆須幼年未¶
適人者若求乳母亦須選擇良家性行和謹者方得入¶
宫傳之子孫為萬世法此誠治亂之本禍福之原不可¶
以為細事而忽之¶
<pb:KR2f0039_WYG_074-43a>¶
光又上皇太后䟽曰臣聞聖人之徳使四海之外編户¶
之民皆輻湊而歸之如孝子之奉父母其故何哉推仁¶
愛惻怛之誠以加之也故詩云愷悌君子民之父母夫¶
四海至逺也編户至微也誠之至也猶可以為之父母¶
况閨門之内血氣之親乎昔漢明徳馬皇后無子明帝¶
使飬賈貴人之子炟以為太子且謂之曰人不必自生¶
子但患愛養不至耳后於是盡心撫育勞悴過於所生¶
及明帝崩太子即位是為章帝章帝亦孝性淳篤恩性¶
<pb:KR2f0039_WYG_074-43b>¶
天至母子慈愛始終無纎芥之間前史載之以為美談¶
恭惟仁宗皇帝憂繼嗣之不立念宗廟之至重以皇帝¶
仁孝聦明選擢於宗室之中使承大統不幸踐祚數日¶
遽嬰疾疹雖殿下撫視之慈無所不至然醫工不精藥¶
石未效竊聞曏日疾勢稍増舉措言語不能自擇左右¶
之人一一上聞致殿下以此之故不&KR0014;堪忍兩宫之間¶
微相責望羣心憂駭不寒而慄方今仁宗皇帝新棄四¶
海皇帝乆疾未平天下之勢危於累卵惟恃兩宫和睦¶
<pb:KR2f0039_WYG_074-44a>¶
以自安如天覆而地載也豈可效常人之家争語言細¶
故使有絲毫之隙以為宗廟社稷之憂哉臣是用日夜¶
焦心隕涕側足累息寧前死而盡言不敢幸生而塞嘿¶
也伏以皇帝内則仁宗同堂兄之子外則殿下之外甥¶
壻自童幼之嵗殿下鞠育於宫中天下至親何以過此¶
又仁宗立以為皇子殿下豈可不以仁宗之故特加愛¶
念包容其過失耶况皇帝在藩邸之時以至踐祚之初¶
孝謹温仁動由禮法況殿下所親見而明知也苟非疾¶
<pb:KR2f0039_WYG_074-44b>¶
疹亂其本性安得有此過失哉夫心者神明之主也若¶
其有疾則精爽迷亂冥然無知言語動作不自省記不¶
識親踈不擇貴賤此乃有疾者之常不足恠也殿下聦¶
明睿智天下之理無所不通豈可責有疾之人以無疾¶
之禮邪今殿下雖日夕憂勞徒自困苦終何所益以臣¶
愚見莫若精擇醫工一二人以治皇帝之疾旬月之間¶
察其進退有效則加之以重賞無效則威之以嚴刑未¶
愈之間但宜深戒左右謹於侍衛其舉措語言有不合¶
<pb:KR2f0039_WYG_074-45a>¶
常度者皆不得以聞庶㡬不増殿下之憂憤殿下惟寛¶
釋聖慮和神養氣以安靖國家綱紀海内俟天地垂祐¶
聖躬痊復然後舉治平之業以授之不亦美乎古之慈¶
母有不孝之子猶能以至誠惻隠撫存愛養使之内愧¶
知非革心為善況皇帝至孝之性禀之於天一旦疾愈¶
清明復初其所以報答盛徳豈云細哉臣之愚慮苦言¶
盡此而已乞殿下更賜裁擇臣昧死再拜上䟽¶
治平元年光又上皇太后䟽曰去嵗仁宗皇帝捐棄萬¶
<pb:KR2f0039_WYG_074-45b>¶
方皇帝嗣統之初憂哀成疾殿下念社稷之重同聽庶¶
政以安群情今聖體復初四方無事殿下推而不居自¶
取安逸動静之節無不合宜率土臣民孰不稱頌臣不¶
自量度欲成殿下之全美猶以螢燭之微明仰裨日月¶
之盛光伏惟殿下稍寛其罪而終聽其辭臣竊以治家¶
之道貴賤雖殊人情一也嘗觀天下士民之家其長幼¶
羣居長者或恩意不備衣食不豐幼者或容貎不恭語¶
言不遜若幼者孝恭而不怨長者慈恵而不責則上下¶
<pb:KR2f0039_WYG_074-46a>¶
雍睦家道以興若幼者以為怨長者以為責則上下乖離¶
家道以衰其始相失也甚㣲而終為禍也甚大又加以¶
讒人間之於是乎有父子相疑兄弟相疾亂虐並興無¶
所不至者矣凡閨門之内子婦有以孝恭之心至者則¶
尊親當歡然以慈愛之心接之若其有過則當以忠厚¶
之心教之教之備矣而猶不聽則雖責之可也罪之可¶
也及其既改則又當復以歡心接之不可以一忤顔色¶
而終身惡之遂不可觧謝也故骨肉之間有威怒而無¶
<pb:KR2f0039_WYG_074-46b>¶
憎疾有詰責而無猜忌此自古聖人所以御其親之道¶
也臣竊惟皇帝皇后於殿下兼内外之親幼䝉保育今¶
日為萬民父母享天下富貴孰云非殿下之力臣謂殿¶
下固宜撫存愛念情同所生周旋保䕶以終大恵不可¶
偶以纎芥之失遂蓄乆長之怒棄生成之厚恩取踈絶¶
之深怨愚智所同知也皇帝去嵗得疾之時禮貎言辭¶
誠有可疑得罪於殿下者臣固已嘗言於殿下云不可¶
責有疾之人以無疾之禮也凡醉而有過醒猶可赦況¶
<pb:KR2f0039_WYG_074-47a>¶
有疾之人不自省知本非意之所欲為豈可追數以為¶
罪咎耶皇后自童孺之嵗朝暮游戲於殿下之懐分甘¶
哺果拊循煦嫗有恩無威今既正位中宫得復奉膳羞¶
盥帨以事殿下其意恃昔日之愛不自踈外猶以童孺¶
之心望於殿下故或有所求須不時滿意則愠懟怨望¶
不能盡如家人婦姑之禮殿下雖怒之責之固其宜也¶
誰曰不可但事過之後殿下若遂棄之不復收恤憎疾¶
如仇讎則臣以為過矣臣在闕門之外無由知禁庭之¶
<pb:KR2f0039_WYG_074-47b>¶
事竊聞道路之言未詳虚實皆言近日皇帝與皇后奉¶
事殿下恭勤之禮甚加於往時而殿下遇之太嚴接之¶
太簡或時進見殿下雖賜之坐如待踈客語言相接不¶
過數句須㬰之間已復遣去如此母子之恩如何得逹¶
婦姑之禮如何得施所以使之疑惑恐懼不敢自親者¶
盖以此也臣竊惟殿下母儀天下踰三十年柔明之譽¶
洽于中外皇帝龍潜藩邸進徳脩業仁聖之望光于逺¶
邇先帝以至公大義選賢建嗣海内之人皆謂繼統之¶
<pb:KR2f0039_WYG_074-48a>¶
日慈孝之風必自家刑國誠不意閭巷之民忽有今兹¶
異論推其本原盖由皇帝遇疾之際宫省之内必有䜛¶
邪之人造飾語言互相間構一則欲詐效小忠以結殿¶
下之知僥求禄利二則自知過失素多畏嗣君之嚴有¶
所不容三則欲竊弄權柄惡長君聦明使已不得自恣¶
是以日夜闚覘拾掇絲毫之失無不納於殿下之耳殿¶
下雖至聦哲不能無疑雖至仁慈不能無怒皇帝以剛¶
健之性屈於衆口無以自伸能不憤悒遂使兩宫之間¶
<pb:KR2f0039_WYG_074-48b>¶
介然相失乆而不觧流聞于外致朝野之士有敢竊議¶
其是非者深可惜也今天誘其衷殿下濬發慈㫖卓然¶
逺覽舉天下之政歸之皇帝此乃宗廟之靈生民之福¶
然竊料䜛邪之人心如沸湯愈不自安力謀離間彼皆¶
自營一身之私非為國家與殿下之計也臣願殿下深¶
察其情勿復聽納斥逺其人勿置左右召諭皇帝以嚮¶
来紛紛皆此属所為自今以後母子之間當坦然無疑¶
皇帝必涕泣拜伏感激摧謝然後兩宫之歡一皆如舊¶
<pb:KR2f0039_WYG_074-49a>¶
凡皇帝皇后進見之際殿下宜賜以温顔留之從容来¶
往無時勿加限絶&KR0137;置酒語笑與之欣欣相待一如家¶
人之禮如此則殿下坐享孝養何樂如之心平氣和眉¶
夀無疆國家乂安内外無患名譽光美垂於無窮與其¶
信任䜛慝猜防百端終日戚戚憂憤生疾國家不寧禍¶
亂横生譏謗之言流於後世二者得失相去逺矣且殿¶
下既能以祖宗之業付皇帝又能以大政授之而獨於¶
恩禮之際終不能豁然囬心息怒其故何哉方今宫闈¶
<pb:KR2f0039_WYG_074-49b>¶
之中殿下骨肉至親止於皇帝皇后長公主及皇子公¶
主數人而已其餘皆行路之人於殿下何有若親者尚¶
不可結以恩信猜而逺之則踈者獨肯受殿下顧遇盡¶
其死力終始無貳乎夫貴莫貴於為天子之母富莫富¶
於受四海之養今殿下有此富貴而不能自樂親其所¶
可踈踈其所可親使受恩之子婦彷徨而不自安踧踖¶
而不敢進雖内懐反哺之心而無以施展臣竊為殿下¶
惜之臣父子皆䝉先帝大恩擢於常調之中置之侍從¶
<pb:KR2f0039_WYG_074-50a>¶
之列心非木石豈能暫忘今先帝晏駕之後臣唯不避¶
死亡以進忠直之言庶㡬殿下母子和恱國家安寕是¶
臣所以為報効也不勝區區激切之誠展布以聞惟留¶
神幸察臣光昧死再拜上䟽¶
侍御史傅堯俞上奏曰臣聞志於大者必遺其細善乎¶
始者當圖其終夫惟識小大之當迺不惑於衆人之論¶
全始終之分故能成髙世之徳恭惟殿下佐佑先帝母¶
儀萬方世謂雖明徳長孫不可瞻望盛烈可謂善其始¶
<pb:KR2f0039_WYG_074-50b>¶
矣當先帝晚嵗國本未定殿下竭誠賛翊援皇帝於藩¶
邸以繼大統是挈四海而手維之其功力可勝道哉及¶
再降詔書權同機務内則調䕶聖神有勿藥之喜外則¶
撫鎮夷夏有泰山之安若少留意以圖其全則髙世之¶
徳具矣定䇿安宗廟為國家建不拔之基而収之以静¶
退成就其盛徳以取髙於萬世者大業也捨此皆𤨏末¶
細微固可以脫然遺之矣伏望以四月九日元降指揮¶
施行遂還政事燕䖏清禁從容以就天下之飬身受無¶
<pb:KR2f0039_WYG_074-51a>¶
前之寵名家享不貲之盛福全具衆美纔一言之易耳¶
況始諭外廷候皇帝康復日今天體清豫漸親萬幾不¶
能知殿下之深者安得無惑惟殿下積行累功於數十¶
年間其勤已甚儻始終之際微有不全他日雖復痛惜¶
何所及哉不審殿下何憚於此而憚一言之易以全大¶
徳而釋羣疑也如前世善惡是非殿下宜講磨已熟臣¶
所以懇懇為言者顧今朝廷之體非便而無益於殿下¶
且慮左右之人不深惟大體務為姑息之愛因循寖乆¶
<pb:KR2f0039_WYG_074-51b>¶
将累盛徳臣輩不言實負殿下至於佞者騰造異端觧¶
釋疑似不可不察伏惟亮臣悃愊斷之於心則天下幸¶
甚¶
三年殿中侍御史范純仁奏曰臣伏聞皇太后手書追¶
尊濮王為皇夫人為后陛下已降敕命施行竊以追崇¶
濮王之事始因中書不正之謀陛下謙慎未行之間聞¶
皇太后曽降手書切責政府因此權罷今皇太后復降¶
命令追崇為皇始末不同天下将何取信況皇太后自¶
<pb:KR2f0039_WYG_074-52a>¶
撤簾之後深居九重未嘗預聞外政豈當復降詔令有¶
所建置盖是政府臣僚苟欲遂非掩過不思朝廷禍亂¶
之源耳且三代已来未嘗有母后詔令施於朝廷者自¶
秦漢已後母后方預幼主之政自此權臣欲為非常之¶
事則必假母后之詔以行其志往往出於逼脅而天下¶
之心卒知事由權臣今陛下以長君臨御于兹四年萬¶
幾之務當出宸斷内奉慈闈惟宜竭仁孝之誠盡四海¶
之養而已豈須更煩房闥之命叅紊國章一開其端流¶
<pb:KR2f0039_WYG_074-52b>¶
弊極大異日或為權臣矯託之地甚非人主自安之計¶
也伏望陛下深察臣言追寢前詔凡繫濮王典禮陛下¶
自可采擇公議而行何必用母后之命施於長君之朝¶
也臣方待罪於家日俟誅竄而區區之誠不能自已者¶
尚冀一悟明主之聼以安宗社臣雖萬死亦復何恨¶
四年知諌院楊繪上奏曰臣竊聞内人景氏者曽在仁¶
宗朝為御侍後出嫁許宗賢近已聽離却召入内者臣¶
竊以文武之政治於衽席家人之道脩於近小而況已¶
<pb:KR2f0039_WYG_074-53a>¶
經從良豈可復塵於禁掖哉伏乞放之於外以清物議¶
治平間右庶子韓維上言曰臣累日以来傳聞禁中汎¶
至諸臣之家為頴王擇妃審如此者臣竊以為非便臣¶
聞夫婦者居室之大倫将以正家則承宗事以繼萬世¶
之嗣故禮之用惟婚姻為兢兢兢兢者慎之至也坊記¶
曰諸侯不下漁色故君子逺色以為民紀此言諸侯不¶
得自於其國網取容色若捕漁然所以推逺女徳為民¶
之紀法也伏以皇子頴王孝友聦明動履法度方嚮經¶
<pb:KR2f0039_WYG_074-53b>¶
學以觀成徳今卜族授室其繫尤重臣愚以為宜歴選¶
勲望之家慎擇淑&KR0530;之媛考古納采問名之義以禮成¶
之不宜苟取華色而已近世簡棄禮教不以為務婚娶¶
之法自朝廷以及民庶蕩然無制故風俗陵靡犯禮者¶
衆賢士大夫未嘗不發憤嘆息竊幸國家有以振之今¶
陛下始初清明為元子求婦而事出苟簡殆非所以矯¶
世厲俗反之雅正且無以示頴王使知室家之道在徳¶
而不在色也傳稱尤物足以移人詩咏淑女㡬以配上¶
<pb:KR2f0039_WYG_074-54a>¶
此誠智士仁人見微知終逺覽禍福之原為後世戒也¶
陛下不可不加聖意焉臣獲侍宸陛且官王府苟益萬¶
一不敢不言干冒天威臣無任惶懼激切之至¶
　¶
　¶
　¶
　¶
　¶
<pb:KR2f0039_WYG_074-54b>¶
　¶
　¶
　¶
　¶
　¶
　¶
　¶
　歴代名臣奏議卷七十四¶
