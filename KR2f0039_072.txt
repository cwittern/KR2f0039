# -*- mode: mandoku-view; -*-
#+TITLE: 歷代名臣奏議
#+DATE: 2015-08-24 22:33:43.984246
#+PROPERTY: ID KR2f0039
#+PROPERTY: BASEEDITION WYG    
#+PROPERTY: JUAN 卷七十二 
<pb:KR2f0039_WYG_072-1a>¶
欽定四庫全書¶
　歴代名臣奏議卷七十二¶
　　　　　　　　　　　明　楊士竒等　撰¶
　　儲嗣¶
唐太宗甞謂左庶子于志寧曰古者太子既生士負之¶
即置輔弼昔成王以周召為師傅日聞道習以成性今¶
太子幼卿當輔以正道無使邪僻啓其心勉之官賞可¶
不次得也太子承乾屢有過惡志寧欲救止之上諫苑¶
<pb:KR2f0039_WYG_072-1b>¶
以諷帝見大悦賜黄金十斤絹三百匹俄兼詹事以母¶
喪免有詔起復本官固請終喪帝遣中書侍郎岑文本¶
敦譬曰忠孝不兩立今太子須人教約卿彊起為我卒¶
輔導之志寧乃就職時太子以農時造曲室累月不止¶
又好音樂過度志寧諫以為今東宫乃隋所營當時號¶
為侈麗豈容復事磨礱彩飾於其間丁匠官奴皆犯法¶
亡命鉗鑿槌杵往來出入監門宿衛直長千牛不得苛¶
問爪牙在外厮役在内其可無憂乎¶
<pb:KR2f0039_WYG_072-2a>¶
貞觀十七年太宗謂長孫無忌司空房𤣥齡曰三師以¶
徳道人者也若師體卑太子無所取則於是詔令撰太¶
子接三師儀注太子出殿門迎先拜三師答拜毎門讓¶
三師坐太子乃坐與三師書前名惶恐後名惶恐再拜¶
十八年晉王初立為皇太子尚未尊賢重道太宗又甞¶
令太子居寝殿之側絶不往東宫散騎常侍劉洎上書¶
曰臣聞郊迎四方孟侯所以成徳齒學三讓元良由是¶
作貞斯皆屈主禮之尊申下交之義故得芻言咸薦睿¶
<pb:KR2f0039_WYG_072-2b>¶
問旁通不出軒庭坐知天壤率由兹道永固鴻基者焉¶
至若生乎深宫之中長乎婦人之手未曽識憂懼無由¶
曉風雅雖復神機不測天縱生知而開物成務終由外¶
奨匪夫崇彼干籥聽兹謡頌何以辨章庶𩔖甄覈彛倫¶
歴考聖賢咸資琢玉是故周儲上哲師望奭而加裕漢¶
蓄兩人引園綺而昭徳原夫太子宗祧是繫善惡之際¶
興亡斯在不勤於始将悔於終是以晁錯上書令通政¶
術賈誼獻䇿務知禮教竊惟皇太子玉裕挺生金聲夙¶
<pb:KR2f0039_WYG_072-3a>¶
振明允篤誠之美孝友仁義之方皆挺自天資非勞審¶
諭固以華夷仰徳翔泳希風矣然則寝門侍膳已表於¶
三朝藝宫論道宜𢎞於四術雖春秋鼎盛飭躬有漸實¶
恐嵗月易往堕業興譏取適宴安言從此始以臣愚短¶
幸叅侍從思廣儲明輕願聞徹不敢曲陳故事請以聖¶
徳言之伏惟陛下誕睿膺圖登庸歴試多才多藝道著¶
於匡時允武允文功成於纂祀萬方即叙九圍清晏尚¶
曰雖休勿休日慎一日求異聞於振古勞睿思於當年¶
<pb:KR2f0039_WYG_072-3b>¶
乙夜觀書事髙漢帝馬上披卷勤過魏王陛下自勵如¶
此而令太子優㳺棄日不習圖書臣所未諭一也加以¶
暫屏機務即寓雕蟲紆寳思於天文則長河韜暎摛玉¶
華於仙札則流霞成彩固以錙銖萬代冠冕百王屈宋¶
不足以升堂鍾張何偕於入室陛下自好如此而太子¶
悠然静䖏不尋篇翰臣所未諭二也陛下備該衆妙獨¶
秀寰中猶晦天聰俯詢凡識聽朝之隙引見羣官降以¶
温顔詢以今古故得朝廷是非閭里好惡凡有巨細必¶
<pb:KR2f0039_WYG_072-4a>¶
關聞聽陛下自行如此今太子乆入趨侍不接正人臣¶
所未諭三也陛下若謂無益則何事勞神若謂有成則¶
宜申貽厥蔑而不急未見其可伏願俯推睿範訓及儲¶
君推以良書娯之嘉客朝披經史觀成敗於前蹤晚接¶
賔逰訪得失於當代間以書札繼以篇章則日聞所未¶
聞日見所未見副徳逾光羣生之福也竊以良娣之選¶
遍於中國仰惟聖旨本求典内冀防微慎逺慮羣下所¶
知暨乎徴簡人物則與躬納相違監撫二周未近一士¶
<pb:KR2f0039_WYG_072-4b>¶
愚謂内既如彼外亦宜然者恐招物議謂陛下重内而¶
輕外也古之太子問安而退所以廣敬於君父異宫而¶
䖏所以分别於嫌疑今太子一侍天闈動移旬朔師傅¶
以下無由接見假令供奉有隙暫還東朝拜謁既䟽且¶
事俯仰規諫之道固所未暇陛下不可以親教宫寀無¶
因以進言雖有具寮竟将何補伏願俯循前躅稍抑下¶
流𢎞逺大之規展師友之義則離徽克茂帝圖斯廣凡¶
在黎元孰不慶頼太子温良恭儉聰明睿哲含靈所悉¶
<pb:KR2f0039_WYG_072-5a>¶
臣豈不知而淺識勤勤思效愚忠者願蒼溟益潤日月¶
増華也太宗乃令洎與岑文本馬周逓日往來東宫與¶
皇太子談論¶
太宗謂侍臣曰古有胎教世子朕則不暇但近自建立¶
太子遇物必誨諭見其臨食将飯謂曰汝知飯乎對曰¶
不知凡稼穡艱難皆出人力不奪其時常有此飯見其¶
乗馬又謂曰汝知馬乎對曰不知能代人勞苦者也以¶
時消息不盡其力則可以常有馬也見其乗舟又謂曰¶
<pb:KR2f0039_WYG_072-5b>¶
汝知舟乎對曰不知曰舟所以比人君水所以比黎庶¶
水能載舟亦能覆舟爾方為人主可不畏懼見其依於¶
曲木之下又謂曰汝知此樹乎對曰不知曰此木雖曲¶
得繩則正為人君雖無道受諫則聖此傅説所言可以¶
自鑑¶
太宗於寝宫側别置院居太子褚遂良諫以為朋友深¶
交者易怨父子滯愛者多愆宜許太子間還東宫近師¶
傅專學藝以廣懿徳帝從其言¶
<pb:KR2f0039_WYG_072-6a>¶
太宗寵愛魏王泰月禀過皇太子逺甚諫議大夫褚遂¶
良諫曰聖人尊嫡卑庶謂之儲君故用物不會與王共¶
之庶子不得為比所以塞嫌萌杜禍源先王法制本諸¶
人情知有國家者必有嫡庶庶子雖愛不得過嫡子如¶
當親者䟽當尊者卑則私恩害公惑志亂國今魏王禀¶
料過東宫議者以為非是昔漢竇太后愛梁王封四十¶
餘城王築苑三百里治宫室為複道費財鉅萬出警入¶
蹕一不得意遂發病死宣帝亦驕淮陽王幾致於敗輔¶
<pb:KR2f0039_WYG_072-6b>¶
以退讓之臣乃得免今魏王新出閣且當示以節儉自¶
可在後月加歲増又宜擇師傅敦以謙儉勉以文學就¶
成徳器此所謂聖人之教不肅而成也帝又敕泰入居¶
武徳殿侍中魏徴亦言王為陛下愛子欲安全之則不¶
當使居嫌疑之地今武徳殿在東宫之西昔海陵居之¶
矣論者為不可雖時與事異人之多言尚或可畏又王¶
之心亦弗遑舎願罷之成王以寵為懼之美帝悟乃止¶
時魏王泰禮秩如嫡羣臣未敢諫帝從容訪左右曰方¶
<pb:KR2f0039_WYG_072-7a>¶
今何事尤急岑文本汎言禮義為急帝以不切未頷可¶
遂良曰今四方仰徳誰弗率者惟太子諸王宜有定分¶
帝曰有是哉朕年五十日以衰怠雖長子守器而弟支¶
子尚五十人心常念焉自古宗姓無良則傾敗相仍公¶
等為我柬賢者保傅之夫事人乆情媚熟則非意自生¶
其令王府官不得過四考著為令¶
太子承乾廢魏王泰閒侍帝許立為嗣因謂大臣曰泰¶
昨自投我懐中云臣今日始得為陛下子更生之日也¶
<pb:KR2f0039_WYG_072-7b>¶
臣惟有一子百年後當殺之傳國晉王朕甚憐之起居¶
郎褚遂良曰陛下失言安有為天下主而殺其愛子授¶
國晉王乎陛下昔以承乾為嗣復寵愛泰嫡庶不明紛¶
紛至今若必立泰非别置晉王不可帝泣曰我不能即¶
詔長孫無忌房𤣥齡李勣與遂良等定䇿立晉王為皇¶
太子¶
太子承乾廢帝欲立晉王未决坐兩儀殿羣臣已罷獨¶
留無忌𤣥齡勣言東宫事因曰我三子一弟未知所立¶
<pb:KR2f0039_WYG_072-8a>¶
吾心亡聊即投牀取佩刀自向無忌等驚争抱持奪刀¶
授晉王而請帝所欲立帝曰我欲立晉王無忌曰謹奉¶
詔異議者斬帝顧王曰舅許汝矣宜即謝王乃拜帝復¶
曰公等與我意合天下其謂何答曰王以仁孝聞天下¶
乆矣固無異辭有如不同臣負陛下百死於是遂定¶
髙宗時王皇后無子以燕王忠為太子及后廢武后子¶
𢎞甫三歲許敬宗希后旨請立正嫡謂太子忠宜同漢¶
劉彊故事帝問立嫡若何對曰正本則萬事治太子國¶
<pb:KR2f0039_WYG_072-8b>¶
夲也且東宫所出微今知有正嫡不自安竊位而不自¶
安非社稷計帝曰忠故自讓敬宗曰能為太伯不亦善¶
乎於是降封忠梁王¶
武后時姚班為太子詹事兼左庶子時節愍太子稍失¶
道班凡四上書諫其一曰臣聞賈誼稱選天下端士使¶
與太子居䖏出入故太子見正事聞正言行正道左右¶
前後皆正人也夫習與正人居不能無正習與不正人¶
居不能無不正教得而左右正則太子正太子正天下¶
<pb:KR2f0039_WYG_072-9a>¶
定矣伏見内置作坊諸工伎得入宫闈之内禁衛之所¶
或言語内出或事状外通小人無知因為詐偽有玷盛¶
徳臣望悉出宫内造作付所司其二曰漢文帝身弋綈¶
足革舄齊髙帝䦨檻用銅者皆易以鐵經侯帶玉貝劍¶
環佩以過魏太子太子不視經侯曰魏國亦有寳乎太¶
子曰主信臣忠魏之寳也經侯委劍佩去杜門不出夫¶
聖賢以簡素為貴皇主以菲薄為徳惟殿下留心恭儉¶
損省玩好以訓天下其三曰前世東宫門閤往來皆有¶
<pb:KR2f0039_WYG_072-9b>¶
簿籍殿下時有所須唯門司宣令姦偽乗之因縁増損¶
近吕昇之乃代署宣敕頼殿下糾發其姦以後墨令及¶
覆事並請内印畫署冀免詐繆其四曰聖人不專其徳¶
賢智必有所師今司經無學士供奉無侍讀宜視膳時¶
奏請其人俾奉講勸夫經所以立行脩身史所以諳識¶
成敗斯急務也太子雖稱善不能用其言及敗索宫中¶
得班諫書中宗嘉歎¶
時洛陽人王慶之率險佞數百人請以武承嗣為皇太¶
<pb:KR2f0039_WYG_072-10a>¶
子后不許固請后遣鳳閣侍郎同鳳閣鸞臺平章事李¶
昭徳詰其故昭徳笞殺慶之餘黨敗散因奏曰自古有¶
姪為天子而為姑立廟乎以親親言之天皇陛下夫也¶
皇嗣陛下子也當傳之子孫為萬世計陛下承天皇頋¶
託而有天下又立承嗣臣見天皇不來食矣后乃止¶
張易之甞從容問自安計於鸞臺侍郎同鳳閣鸞臺平¶
章事狄仁傑仁傑曰惟勸迎廬陵王可以免禍會后欲¶
以武三思為太子以問宰相衆莫敢對仁傑曰臣視天¶
<pb:KR2f0039_WYG_072-10b>¶
人未厭唐徳比匈奴犯邊陛下使梁王三思募勇士於¶
市踰月不及千人廬陵王代之不浹旬輙五萬今欲繼¶
統非廬陵王莫可后怒罷議乆之召謂曰朕數夢雙陸¶
不勝何也於是仁傑與王方慶俱在二人同辭對曰雙¶
陸不勝無子也天其意者以警陛下乎且太子天下本¶
夲一揺天下危矣文皇帝身蹈鋒鏑勤勞而有天下傳¶
之子孫先帝寝疾詔陛下監國陛下掩神器而取之十¶
有餘年乂欲以三思為後且姑姪與子母孰親陛下立¶
<pb:KR2f0039_WYG_072-11a>¶
廬陵王則千秋萬歲後常享宗廟三思立廟不祔姑后¶
感悟即日遣徐彦伯迎廬陵王於房州王至后匿王帳¶
中召見仁傑語廬陵事仁傑敷請切至涕下不能止后¶
乃使王出曰還爾太子仁傑降拜頓首曰太子歸未有¶
知者人言紛紛何所信后然之更令太子舎龍門具禮¶
迎還中外大悦¶
武后末年太子雖還東宫政事一不與大臣畏禍無敢¶
言冀州武邑人蘇安恒投匭上書曰陛下膺先聖顧託¶
<pb:KR2f0039_WYG_072-11b>¶
受嗣子揖讓應天順人二十餘年豈不聞虞舜褰裳周¶
公復辟事乎今太子孝謹春秋盛壮使統臨宸極何異¶
陛下身撫天下哉胡不傳位東宫休安聖躬自昔天下¶
無二姓並興且梁河内建昌諸王以親得封恐萬歲後¶
不能良計宜退就公侯任以閒簡又陛下二十餘孫無¶
尺土封非長乆計也請以都督府要州分而王之縱今¶
尚幼且擇立師傅養成徳器藩屏皇家書奏后雖猜刻¶
不能無感乃召見賜食厚慰遣之明年復諫曰臣聞天¶
<pb:KR2f0039_WYG_072-12a>¶
下者髙祖太宗之天下有隋失馭羣雄鹿駭唐家親事¶
戎旅以平㝢縣指河為誓非李氏不王非功臣不封陛¶
下雖居正統實唐舊基前日太子在諒闇相王非長嗣¶
唐祚中弱故陛下因以即位今太子年徳已盛尚貪有¶
大寳忘母子之恩蔽其元良以據神器何施顔面見唐¶
家宗廟大帝陵寝哉臣謂天意人事逺歸李氏物極則¶
復器滿則覆當㫁不㫁将受其亂誠能髙揖萬幾自怡¶
聖心史臣書之樂府歌之斯盛事也臣聞見過不諫非¶
<pb:KR2f0039_WYG_072-12b>¶
忠畏事不言非勇陛下以臣為忠則擇是而用以為不¶
忠則斬臣頭以令天下書聞不報¶
中宗初為太子時生懿徳太子重潤髙宗喜甚是歲為¶
皇太孫開府置官屬帝問吏部侍郎裴敬彛郎中王方¶
慶對曰禮有嫡子無嫡孫漢魏太子在子但封王晉立¶
愍懐子為皇太孫齊立文恵子為皇太孫皆居東宫今¶
有太子又立太孫於古無有帝曰自我作古若何對曰¶
禮君子抱孫不抱子可以為王父尸者昭穆同也陛下¶
<pb:KR2f0039_WYG_072-13a>¶
肇建皇孫本支千億之慶帝悦¶
睿宗初以子憲為太子後復位楚王有功将建東宫未¶
定憲辭曰儲嗣天下公器時平則先嫡國難則先功重¶
社稷也使付授非宜海内失望臣以死請因涕泣固讓¶
帝嘉憲讓遂許之¶
𤣥宗時張九齡奏曰臣伏以皇太子是天下之本為國¶
之貳今則睿質漸長猶在深宫所與近習者未必皆正¶
人端士安於逸樂乆則性成是以古者明王恐其若此¶
<pb:KR2f0039_WYG_072-13b>¶
雖在赤子先之以教必使耆儒碩徳為之師保故大戴¶
禮云周成王在襁褓之中太公為之太師教之順也周¶
公為之太傅傅其徳義召公為之太保保其身體是故¶
成王能聖周道用康秦始皇使趙髙傅其太子胡亥因¶
教之以獄所習者非斬劓人則夷人之三族也胡亥即¶
位秦氏以亡則明人之性情莫不由習若近正人聞正¶
事雖欲為惡固已不忍若親近細人不聞教諭縱欲行¶
善猶未知所適此必然也胡越之人生則聲同長則語¶
<pb:KR2f0039_WYG_072-14a>¶
異盖聲者天然語者所習習於胡則胡習於越則越故¶
知成於所習不可不慎臣伏願詳擇典故徴用名賢執¶
經勸學朝夕從事俾皇太子得於所習天下幸甚¶
𤣥宗寵倖恵妃妃訴太子瑛於帝帝大怒欲廢之中書¶
令張九齡諫曰太子諸王日受聖訓天下共慶陛下享¶
國乆子孫蕃衍奈何一日棄三子昔晉獻公惑嬖姬之¶
讒申生憂死國乃大亂漢武帝信江充巫蠱禍及太子¶
京師蹀血晉恵帝有賢子賈后譛之乃至喪亡隋文帝¶
<pb:KR2f0039_WYG_072-14b>¶
聽后言廢太子勇遂失天下今太子無過二王賢父子¶
之道天性也雖有失尚當掩之惟陛下裁赦帝黙然太¶
子得不廢¶
肅宗時太子妃蕭母部國公主也坐蠱媚幽禁中帝怒¶
責太子太子不知所對中書侍郎李泌入帝數稱舒王¶
賢泌揣帝有廢立意因曰陛下有一子而疑之乃欲立¶
弟之子臣不敢以古事争且十宅諸叔陛下奉之若何¶
帝赫然曰卿何知舒王非朕子對曰陛下昔為臣言之¶
<pb:KR2f0039_WYG_072-15a>¶
陛下有嫡子以為疑弟之子敢自信於陛下乎帝曰卿¶
違朕意不顧家族邪對曰臣衰老位宰相以諫而誅分¶
也使太子廢佗日陛下悔曰我惟一子殺之泌不吾諫¶
吾亦殺爾子則臣絶祀矣雖有兄弟子非所歆也即噫¶
嗚流涕因稱昔太宗詔太子不道藩王窺伺者兩廢之¶
陛下疑東宫而稱舒王賢得無窺伺乎若太子得罪請¶
亦廢之而立皇孫千秋萬歲後天下猶陛下子孫有也¶
且郜國為其女妒忌而蠱惑東宫豈可以妻母累太子¶
<pb:KR2f0039_WYG_072-15b>¶
乎争數十意益堅帝悟太子乃得安¶
時軍中謀帥皆屬建寧王廣平王行軍司馬李泌宻白¶
帝曰建寧王誠賢然廣平冢嗣有君人量豈使為呉太¶
伯乎帝曰廣平為太子何假元帥泌曰使元帥有功陛¶
下不以為儲副得乎太子從曰撫軍守曰監國今元帥¶
乃撫軍也帝從之¶
憲宗元和元年左拾遺元稹奏曰臣伏見陛下降明詔¶
修廢學増胄子選司成大哉堯之為君伯夷典禮夔教¶
<pb:KR2f0039_WYG_072-16a>¶
胄子之深旨也然而事有萬萬急於此者敢冐昧殊死¶
而言之臣聞諸賈生曰三代之君仁且乆者教之然也¶
誠哉是言且夫周成王人之中才也近管蔡則讒入有¶
周召則義聞豈可謂天聰明哉然而克終於道者得不¶
謂教之然耶始其為太子也未生胎教既生保教太公¶
為之師周公為之傅召公為之保伯禽唐叔與之㳺禮¶
樂詩書為之習目不得閲滛艷妖誘之色耳不得聞優¶
笑淩亂之聲口不得習操㫁擊搏之書居不得近容順¶
<pb:KR2f0039_WYG_072-16b>¶
隂邪之黨㳺不得恣追禽逐獸之樂玩不得有遐異僻¶
絶之珍凡此數者非謂俻之於前而不為也亦将不得¶
見而為之矣及其長而為君也血氣既定㳺習既成雖¶
有放心快已之事日陳於前固不能奪已成之習已定¶
之心矣則彼忠直道徳之言固吾之所習聞也陳之者¶
有以諭焉回佞庸違之説固吾之所積懼也諂之者有¶
以辨焉人之情莫不欲耀其所能而黨其所近茍将得¶
志則必快其所蘊矣物之性亦然是以魚得水而㳺馬¶
<pb:KR2f0039_WYG_072-17a>¶
逸駕而走鳥乗風而翔火得薪而熾此皆物之快其所¶
藴也今夫成王所藴道徳也所近聖賢也是以舉其近¶
則周公左而召公右伯禽魯而太公齊快其蘊則興禮¶
樂而朝諸侯措刑罰而美教化教之至也可不謂信然¶
哉及夫秦則不然滅先王之學曰将以愚天下黜師保¶
之位曰将以明君臣胡亥之生也詩書不得聞聖賢不¶
得近彼趙髙者詐宦之戮人也而傳之以殘忍戕賊之¶
術且日恣睢盱天下以為貴莫見其面以為尊是以天¶
<pb:KR2f0039_WYG_072-17b>¶
下之人未盡愚而胡亥固已不能分獸畜矣趙髙之威¶
懾天下而胡亥巳自幽於深宫矣李斯者秦之寵丞相¶
也困讒寃死無以自明而況於疎逺之臣庶乎若此則¶
秦之亡有以致之也漢髙承之以兵革漢文守之以亷¶
謹卒不能蘇復大訓是以景武昭宣天資甚美纔可以¶
免禍亂哀平之間則不能虞簒弑矣然而恵帝廢易之¶
際猶頼羽翼以勝其邪心是後有國之君議教化者莫¶
不以興亷舉孝設學崇儒為意曽不知教化之不行自¶
<pb:KR2f0039_WYG_072-18a>¶
貴者始畧其貴者教其賤者無乃隣於倒置乎洎我太¶
宗文皇帝之在藩邸以至於為太子也選知道徳者十¶
八人與之㳺習即位之後雖宴逰飲食之間若十八人¶
者實在其中上失無不言下情無不達不四三年而名¶
髙盛古豈一日二日而致是乎㳺習之漸也貞觀已還¶
師傅之官皆宰相兼領其餘宮寮選亦甚重馬周以官¶
髙恨不得為司議郎此其驗也文皇之後漸踈賤之至¶
於武后臨朝剪棄王族當中睿二聖危難之際雖有骨¶
<pb:KR2f0039_WYG_072-18b>¶
鯁敢言之士既不得在調䕶保安之職終不能措扶衛¶
之一詞而令近胡安金藏剖腹以明之豈不大哀哉兵¶
興以來兹弊尤甚師資保傅之官非疾廢眊瞶不任事¶
者為之即休戎罷帥不知書者䖏之至於友諭賛議之¶
徒踈冗散賤之甚者縉紳耻由之夫以匹夫之愛其子¶
者猶求明哲慈恵之師以教之直諒多聞之友以成之¶
豈天下之元子而可以疾廢毦聵不知書者為之師踈¶
冗散賤不適用者為之友乎此何足反居上之甚也近¶
<pb:KR2f0039_WYG_072-19a>¶
制宫寮之外往往以沈滯僻老之儒充侍書侍讀之選¶
而又踈棄斥逺之越月踰時不得召見彼又安能傅成¶
道徳而保養其躬哉臣以為積此弊者豈不以皇天眷¶
祐祚我唐徳以舜繼舜以堯繼堯傳陛下十一聖矣莫¶
不生而神明長而仁聖以是為屑屑習儀者故不之省¶
耳臣獨以為於列聖之謀則可也計無窮傳後嗣則不¶
可脱或萬代之後有若周成王中才者而又生於深宫¶
優笑之間無周召保助之教則将不知喜怒哀樂之所¶
<pb:KR2f0039_WYG_072-19b>¶
自矣況稼穡之艱難乎今陛下以上聖之資肇臨海内¶
是天下之人傾耳注目之日也特願陛下思成王訓導¶
之功念文皇㳺習之漸選重師保慎簡宫寮皆用博厚¶
𢎞深之儒而又練達機務者為之更進迭見日就月将¶
因令皇太子洎諸王定齒胄講業之儀行嚴師問道之¶
禮至徳要道以成之撤膳記過以譬之血氣未定則輟¶
禽色之娯以就學聖質既備則資㳺習之善以𢎞徳此¶
所謂一有元良萬國以貞之化也豈直修廢學選司成¶
<pb:KR2f0039_WYG_072-20a>¶
而足倫匹其盛哉而又俾則百王莫不幼同師長同術¶
識君道之素定知天倫之自然然後選用賢良樹為藩¶
屏出則有晉鄭魯衛之盛入則有東牟朱虚之強盖所¶
謂宗子維城犬牙盤石之勢又豈與夫魏晉以降囚賊¶
其兄弟而自剪其夲枝者同年而語乎微臣竊不自揆¶
思為陛下建永永無窮之長䇿輙敢冒昧殊死而言之¶
三年學士李絳上言曰古先哲王以天下為大器知一¶
人不可以獨理四海不可以無本故立皇太子以副已¶
<pb:KR2f0039_WYG_072-20b>¶
設百官以分職然後人心大定宗社永寧有國家者不¶
易之道也陛下嗣膺大寳四年於兹矣而儲闈未立典¶
䇿不行是開窺覦之端乖重慎之義非所謂承宗廟重¶
社稷也且漢魏故事國朝舊制懸諸日月著為憲章伏¶
望陛下抑撝謙之小節行至公之大典用興儲副永固¶
邦家則主鬯承祧必光於萬代問安侍膳道播於百王¶
上曰朕以菲薄獲守社稷而䖍懇未通於天地孝誠未¶
達於宗祧而遽示天下私光及於子孫朕甚惡焉然以¶
<pb:KR2f0039_WYG_072-21a>¶
卿忠誠累有陳請援引祖宗制度援引經典憲章事重¶
禮崇瞿然増惕宜依所請遂下制司擇日備禮册命即¶
恵昭太子也¶
宣宗時御史中丞魏謩進同中書門下平章事建言今¶
天下粗治惟東宫未立不早以正人傅導之非所以存¶
副貳之重且泣下帝為感動自敬宗後惡言儲嫡事故¶
公卿無敢開陳者時帝春秋髙嫡嗣未辨謩輔政白發¶
其端朝議歸重¶
<pb:KR2f0039_WYG_072-21b>¶
後唐明宗天成三年張昭遷都官貟外郎時皇子競尚¶
奢侈昭䟽諫曰帝王之子長於深宫安於逸樂紛華之¶
玩絲竹之音日接於耳目不與驕期而驕自至倘非天¶
資英敏識本清明以此蕩心焉能無惑茍不豫為教導¶
何以置之盤牙臣見先帝時皇子皇弟盡喜無稽玩物¶
之言厭聞致治經邦之論入則務飾姬姜出則廣増僕¶
馬親賔滿座食客盈門箴規者少諧謔者多以此而欲¶
託以主鬯不亦難乎臣請諸皇子各置師傅陛下令皇¶
<pb:KR2f0039_WYG_072-22a>¶
子屈身師事之講論道徳使一日之中止記一事一歲¶
之内所記漸多每月終令師傅具録聞奏或皇子上謁¶
之時陛下更令侍臣面問十中得五為益良多博識安¶
危之理深知成敗之由臣又聞古之人君即位而封太¶
子拜諸王究其所由盖有深旨使庶不亂嫡䟽不間親¶
禮秩有常邪慝不作近代人君失於此道以至邦家搆¶
患釁隙萌生昔隋祖聰明煬帝亦傾楊勇太宗齊聖魏¶
王終覆承乾臣每讀古書深悲其事願於聖代杜此厲¶
<pb:KR2f0039_WYG_072-22b>¶
階其於卜貳封宗在臣未敢輕議臣請諸皇子於恩澤¶
賜與之間婚姻省視之際依嫡庶而為禮秩據親踈而¶
定節文示以等威絶其徼幸保宗之道莫大於斯明宗¶
覽䟽而不能用¶
宋太宗時寇準出知青州召還入見帝足創甚自褰衣¶
以示準且曰卿來何緩耶準對曰臣非召不得至京師¶
帝曰朕諸子孰可以付神器者準曰陛下為天下擇君¶
謀及婦人中官不可也謀及近臣不可也惟陛下擇所¶
<pb:KR2f0039_WYG_072-23a>¶
以副天下望者帝俛首乆之屏左右曰襄王可乎準曰¶
知子莫若父聖慮既以為可願即決定帝遂以襄王為¶
開封尹改封夀王於是立為皇太子¶
宋真宗咸平元年侍御史知雜事田錫上言曰臣竊觀¶
唐憲宗即位改元元和四年冬十月御宣政樓册皇太¶
子又按李絳論事集元和三年翰林學士李絳等上言¶
曰古先哲王以天下為大器知一人不可以獨理四海¶
不可以無本故立太子以副已設百司以分職然後人¶
<pb:KR2f0039_WYG_072-23b>¶
心大定宗社永寧有國家者不易之道也陛下嗣膺大¶
寳四年于兹矣而儲闈未建典册不行是開窺覦之端¶
乖重謹之義非所以承宗廟重社稷也憲宗依所請下¶
制所司擇日備禮册命今陛下自纂承大位改元以來¶
五年于兹矣儲闈未建典册不行豈不慮窺覦之端豈¶
不思重謹之義宜速以宗社永寧為圖也¶
天禧元年兵部員外郎直史館陳靖上奏曰臣伏見皇¶
太子光踐承華照臨方内洊雷成象正位於青宫五輅¶
<pb:KR2f0039_WYG_072-24a>¶
和鈴炳儀於清廟惟賔寮之具爾獨師保之闕如且夫¶
師者師法其規模保者保安於徳義茍曠厥任未協前¶
經臣是以展轉三思揣摩羣籍冀有確論上賛昌朝粤¶
自五帝選賢三王授子雖揖遜之或異在訓導以攸同¶
虞舜之書則曰教胄子姬周之典則曰延冲人著于格¶
言莫重尊教雖然服冕裘陳鹵簿此可以荘禮容於外¶
也至若就道徳敦孝恭此可以發智理於内也伏願陛¶
下隆邦家之本考沿襲之文延揖公台充備師傅體二¶
<pb:KR2f0039_WYG_072-24b>¶
聖之基緒副三靈之宅心人謀大同知有尊於調䕶神¶
器光屬亦共貫於守成又惟陛下頒列藩房夙昭聖範¶
歴試京邑之繁重備嘗稼穡之艱難雖勿用以居潜已¶
重暉而合照故太宗皇帝英心奮斷大略制權謂六傅¶
而可虚俾庶務而從簡今皇太子適膺儲位方在妙齡¶
是宜設彼師臣豐其禮數恢七教以興之徳業廣五行¶
俱下之聰明春誦夏絃徧遵行於故事左輔右弼率永¶
頼於正人臣謹案漢書始元五年六月詔曰朕以𣺌身¶
<pb:KR2f0039_WYG_072-25a>¶
獲保宗廟戰戰慄慄夙興夜寐脩古帝王之事通保傅¶
者是知保傅之重不可不備也又伏覩唐貞觀十七年¶
散騎常侍劉洎以謂皇太子初立宜尊賢重道以昭聖¶
徳遂上書論列亦有憲章然而師傅之名未聞沿革之¶
制臣學識寡陋罔測津涯伏乞陛下選載筆之洪儒俾¶
其檢討召秉鈞之元輔計之乆長庶使左右周儲賴旦¶
奭之耆徳羽翼漢室躡園綺之髙踪上符宗社之靈下¶
副華夷之願臣適當暮齒尚玷周行請老歸田案禮經¶
<pb:KR2f0039_WYG_072-25b>¶
而愧晚封章言事表臣節之有終倘䝉宸鑒俯回離明¶
増耀不獨臣死生幸甚抑亦使兆庶同歡¶
仁宗皇祐五年太常博士張述上奏曰臣聞漆室之女¶
有憂國之心倚檻而嘆臣位於朝二十五年而區區之¶
慮不蚤為陛下建長世之䇿是漆室之不若也臣實憂¶
之有生之命繫於宗廟社稷之重而以繼嗣為之本匹¶
夫匹婦有百金之産猶能定謀託後事出於素況有天¶
下者哉建隆乾徳之臣子孰不願太祖皇帝享年億萬¶
<pb:KR2f0039_WYG_072-26a>¶
者而端拱天禧之臣子其心亦莫不若此然天地有運¶
行日月有盈昃隂陽之數有煥有章氣至而回極而變¶
理之必然者也藝祖以神器付太宗太宗以傳真宗真¶
宗以傳陛下陛下承三聖之業傳之於千萬年斯為孝¶
矣而春秋四十四宗廟社稷之繼未有託焉此臣所以¶
夙夜彷徨而憂也陛下知此矣而以嫌疑不決非孝也¶
羣臣知此矣而以避諱不言非忠也陛下享天下之貴¶
而不自怠有天下之富而不自侈過成康文景逺矣謂¶
<pb:KR2f0039_WYG_072-26b>¶
宜黙祈天地岳瀆分寵六宫用均愛施或未之獲則遴¶
擇宗親才而賢者異以禮秩試以職務俾内外知聖心¶
有所属則天下大幸¶
嘉祐五年述又上奏曰臣聞明兩作離大人以繼明照¶
四方離為日君象也二明相繼故能乆照東升西没一¶
晝一夜數之常也陛下御天下将三紀是日之正中也¶
而未聞以繼照為慮臣誠疑之夫嗣不早定則有一旦¶
之憂而貽萬世之患歴觀前世事出倉猝則或宫闈出¶
<pb:KR2f0039_WYG_072-27a>¶
令或宦官主謀或姦臣首議貪孩孺以乆其政冀闇昧¶
以竊其權安危之機發於頃刻而朝議恬不為計豈不¶
危哉¶
六年述為職方員外郎提㸃淮浙銅塲又上奏曰臣讀¶
書為儒歴覽經史而効官州縣唯有忠義常盡瘁於職¶
業自登朝列伏見皇嗣未立中外憂之十餘年間已五¶
次上書所言皆指陳宗廟社稷可安可危之事自知卑¶
㣲天聽髙邈伏慮衡石程書之時不足感悟宸聽又恐¶
<pb:KR2f0039_WYG_072-27b>¶
言詞激切觸犯忌諱為左右隐蔽臣伏念三聖寳位傳¶
付陛下陛下在位既四十年未有繼嗣陛下曽不細思¶
之耶若仔細思之則憂宗廟社稷俾繼嗣不絶矣若未¶
仔細思之耶不當因循委順天命一祖二宗傳付陛下¶
寳位欲其宗廟社稷世世嗣續不絶則陛下方為孝矣¶
臣愚敢引杜太后之言庶激切感悟陛下之心杜太后¶
臨終以藝祖得天下謂無長君所以藝祖得之藝祖奉¶
杜太后之言所以不忍傳之子而傳之太宗是也向使¶
<pb:KR2f0039_WYG_072-28a>¶
世宗在位更十數年少帝嗣位藝祖豈得應天順人之¶
事乎陛下當思之陛下昔誕育豫王若天意與陛下則¶
今已成立矣近聞一年中誕四公主若天意與陛下則¶
其中有皇子矣上天之意如是陛下合當悟之陛下在¶
位四十年當其安寧萬歲時宜審擇藝祖太宗賢子孫¶
且立為皇子但且異其爵位試之官政繫天下之望陛¶
下詳察有賢徳可以傳付則立之所以謹重大事俾宗¶
廟社稷得其主矣而況天地之大五行休王皆有數在¶
<pb:KR2f0039_WYG_072-28b>¶
天地之中固不可逃其數也一旦卒有萬一不可諱倉¶
皇之際危急之間寳位神器而欲使宫闈左右中官兩¶
府遞相觀望而一言謀之豈陛下之心輕祖宗之基業¶
如是之易也當陛下安康之時不能擇而為之欲至倉¶
皇之際顧令左右取次謀之此陛下不謹重三聖之基¶
業同尋常之事爾夫繼嗣有賢有不賢則朝政有治有¶
亂宗廟社稷有安有危陛下之心固亦知之矣今陛下¶
在位歲乆萬幾之政稔聞熟見但欲凝神淵黙垂拱仰¶
<pb:KR2f0039_WYG_072-29a>¶
成威福賞罰雖曰出自朝廷即陛下不專於已賞罰不¶
專於已而威福漸移於下臣愚實憂之書曰惟辟作福¶
漸之時義大矣哉履霜堅氷至盖言漸之不已則東漢¶
陵夷之禍復見於今矣臣愚生不能一益聖世所以吐¶
肝瀝膽觸犯忌諱狂言僭説庶有感悟陛下之心若有¶
所感悟而能擇繼嗣紹隆宗廟社稷俾世世祭享不絶¶
臣雖赴鼎鑊萬死之日猶生之年而名不朽掛於忠義¶
之列所求遂矣¶
<pb:KR2f0039_WYG_072-29b>¶
至和二年侍御史趙抃上言曰臣聞聖人之制變不可¶
無權宜天下之能事不可失機會至於去禍以歸福却¶
亂以格治救亡以圖存轉危以置安者用權宜適機會¶
也向者伏覩陛下聖體偶一違豫中外人心莫不動揺¶
頼宗廟社稷之降靈天地神明之垂祐四海䝉福宸躬¶
寖康然猶上有謫見之文迨無虚月下有妖言之俗至¶
于再三天其或者豈非以陛下皇嗣未立人心未有所¶
係垂厥祥異明白丁寧警誡陛下意欲陛下深思逺圖¶
<pb:KR2f0039_WYG_072-30a>¶
亟有所為而然也權宜也機會也今其時矣書曰一人¶
元良萬邦以貞易曰大人以繼明照四方叔孫通以謂¶
天下之本奈何以天下為戯韓愈亦云前定可以守法¶
不前定則争且亂臣不勝大願願陛下思所以答謫見¶
妖言之警誡思所以固三聖百載之基業思所以安中¶
外臣庶之憂惑思所以破姦雄隂賊之窺覦斷宸衷發¶
天意擇用宗室賢善子弟或教育宫闈或封建任使左¶
右以良士輔導以正人磐石維城根本深固有是二者¶
<pb:KR2f0039_WYG_072-30b>¶
惟陛下示天下以至公而財擇焉伏況陛下春秋富盛¶
福夀延洪一旦皇子慶誕少陽位正儲貳事體何損權¶
宜方今施為且適機會轉禍亂危亡将然之勢為福治¶
安存無疆之基豈不盛哉豈不休哉臣職有言責計無¶
家為戴陛下之恩極泰山之重顧愚臣之命等鴻毛之¶
輕儻一毫有益於朝廷則萬死甘從於鼎鑊干冒旒冕¶
臣無任納忠待罪激切屏營之至¶
三年通判并州司馬光請建儲副状曰竊以人臣之進¶
<pb:KR2f0039_WYG_072-31a>¶
言者捨其急而議其緩則言益繁而用益寡矣人君之¶
聽納者忽其大而謹其細則心益勞而功益淺矣故明¶
主不惡逆耳之言以察治亂之原忠臣不避滅身之禍¶
以論危安之本是以上下交泰而事業光美也臣竊見¶
陛下自首春以來聖體小有不康天下之人側足而立¶
累氣而息恟恟憂懼若蹈氷炭間者雖已痊平而民間¶
猶有妄為訛言以相驚動者雖有司以嚴刑束之彼口¶
不得言中心惶惶何所不慮邪陛下胡不試思其所以¶
<pb:KR2f0039_WYG_072-31b>¶
然者何哉豈非儲貳者天下之根本根本未定則衆心¶
不安也賈誼有言抱火措之積薪之下而寢其上火未¶
及然因謂之安當誼之時漢孝文帝春秋鼎盛有孝景¶
以為之太子中外乂安公私富溢誼猶有是言使誼䖏¶
於今日當云何哉陛下好學多聞博覽經史試以前古¶
之事質之治亂安危之幾何嘗不由繼嗣哉得其人則¶
治不得其人則亂分先定則安不先定則危此明白之¶
理皎如日月得失之機間不容髮於朝廷至大至急之¶
<pb:KR2f0039_WYG_072-32a>¶
務孰先於此而陛下晏然不以為憂羣臣愛身莫以為¶
言此臣所以日夜痛心疾首忘其身之踈賤而不顧鼎¶
鑊之罪者也伏惟陛下哀而察之今夫細民之家有百¶
金之寳猶擇親戚可信任者使謹守之況天下之大乎¶
三代之王以至二漢所以能享天之禄若是其乆者豈¶
非皆親任九族以為藩輔乎使親者猶不可信則踈者¶
庸足恃乎臣竊惟陛下天性純孝振古無倫事無大小¶
關於祖宗者未嘗不謹身苦體小心翼翼以奉承之況¶
<pb:KR2f0039_WYG_072-32b>¶
所受祖宗光明盛大之基業豈可不為之深思逺慮措¶
之於安平堅固之地以保萬世無疆之休哉臣聞天子¶
之孝非若衆庶止於養親而已盖将慎守前人之業而¶
傳於無窮然後為孝也故經稱天子之孝曰徳教加於¶
百姓刑于四海諸侯之孝曰保其社稷而和其民人卿¶
大夫之孝曰守其宗廟士之孝曰保其禄位而守其祭¶
祀庶人之孝曰謹身節用以養父母此皆聖人之言非¶
臣之狂瞽也今陛下所以奉事祖宗其道至矣若獨於¶
<pb:KR2f0039_WYG_072-33a>¶
此未留睿意早定大議則曏時純孝巍巍之徳皆無益¶
矣此天下所共為陛下重惜非特愚臣而已臣聞禮大¶
宗無子則同宗為之後為之後者為之子也故為人後¶
者事其所後禮皆如父所行尊尊而親親也伏惟祖宗¶
受天明命功徳在人本支百世子孫千億而陛下未有¶
皇嗣人心憂危伏望陛下深念祖宗之艱難基業之閎¶
美神器之大寳蒼生之重望勿聽茍且之言勿從因循¶
之計斷自聖志昭然勿疑謹擇宗室之中聰明剛正孝¶
<pb:KR2f0039_WYG_072-33b>¶
友仁慈者使攝居儲貳之位以俟皇嗣之生退居藩服¶
儻聖意未欲然者或且使之輔政或典宿衛或尹京邑¶
亦足以鎮安天下之心如此則天神地祇宗廟社稷實¶
共頼陛下聖明之徳況羣臣兆民其誰不歡呼鼓舞乎¶
昔魯漆室之女憂魯君老太子幼彼匹婦也猶知憂國¶
家之難盖以魯國有難則身必與焉故也況臣食陛下¶
之禄立陛下之朝又得承乏典册之府比於漆室之女¶
斯亦重矣誠不忍坐視國家至大至急之憂而隐黙不¶
<pb:KR2f0039_WYG_072-34a>¶
言臣誠知言責不在臣言之適足自禍然而必言者萬¶
一冀陛下采而聽之則臣於國家譬如螻蟻而為陛下¶
建萬世無窮之基救四海生民之命臣榮多矣願陛下¶
勿以臣人㣲位賤謂之狂狷而忽之試以臣言自為聖¶
意延問大臣忠於社稷者倘以為非臣請伏妄言之誅¶
倘以為是願陛下決志而速行之焚臣此奏勿以示外¶
足以明臣非敢徼冀毫釐之幸也虞書曰敕天之命惟¶
時惟幾陛下當此之時變危為安變亂為治易於反掌¶
<pb:KR2f0039_WYG_072-34b>¶
若失時不斷使天下之人有以議陛下之純孝者則臣¶
雖欲畢命捐軀以報陛下亦無及已臣不勝區區憤懣¶
之誠干冒冕旒伏地待罪¶
嘉祐元年光又上言曰臣先於六月十九日輙以瞽言¶
干犯聖聽伏地傾耳以俟明詔於今月餘一無所聞陛¶
下寛仁不加誅於狂愚之臣然亦未賜采納臣竊自痛¶
人品猥細言語吃訥不能發明國家安危大體致陛下¶
輕而棄之此皆臣之罪也雖然臣性誠愚位誠賤而意¶
<pb:KR2f0039_WYG_072-35a>¶
誠忠語誠切願陛下不以人之愚賤而廢忠切之言少¶
留聖心於宗廟社稷之至計則天下幸甚竊以為國家¶
者政有小大事有緩急知所先後則功無不成議者或¶
曰當今之務大而急者在於水災汎溢是大不然彼水¶
災所傷不過汚下及濵河之民若積雨既止有司少䟽¶
而塞之則民皆復業豈能為國家之患哉又曰然則在¶
於穀帛窘乏是又不然夫以四海之富治平之乆若養¶
之有道用之有節使良有司治之穀帛不可勝用也豈¶
<pb:KR2f0039_WYG_072-35b>¶
能為國家之患哉又曰然則在於戎狄侵盜是又不然¶
夫戎狄侵盜不過能驚擾邊鄙之民若禦之有道備之¶
有謀可使朝貢相繼豈能為國家之患哉以臣之愚當¶
今最大最急之患在於本根未建衆心危疑釋此不憂¶
而顧憂彼三者是捨其肺腑而救其四肢也不亦左乎¶
借有髙才之臣能復九河之道儲九年之食開千里之¶
邊而本根未建猶無益也況復細於彼三事者烏足道¶
哉今陛下聖體雖安四方之人未能遍知尚有疑懼者¶
<pb:KR2f0039_WYG_072-36a>¶
陛下不以此時早擇宗室之賢者使攝居儲副之位内¶
以輔衛聖躬外以鎮安百姓萬一有狂妄之人出於意¶
外喧譁驚衆雖知萬全無慮然亦豈可不過為之防哉¶
臣竊意陛下聖智聰明洞照安危䇿慮已定而尚宻之¶
未欲宣示於外審或如此亦恐不可何則今天下之人¶
企踵而立抉耳而聽以須明詔之下然後人人自安又¶
何待而宻哉若以儲副體大非造次可定者或且使之¶
輔政或典宿衛或尹京邑亦足以遏禍難之原靖中外¶
<pb:KR2f0039_WYG_072-36b>¶
之意今危安之幾間不容髪日失一日貴在及時而朝¶
廷置之意外不為汲汲朝夕所議大抵皆目前常事非¶
甚大而急者臣恐髙拱雍容養成國家之患從而理之¶
用力難矣此臣所以區區寢不能安食不能飽不避死¶
亡之誅進言不已者也伏望陛下察其愚衷特賜詳擇¶
臣前日所奏及今状内事理稍有可施行者乞決計而¶
速行之以安天下元元之心然後理臣僭妄建言之罪¶
不敢辭也¶
<pb:KR2f0039_WYG_072-37a>¶
光又上言曰臣兩曽上言乞擇宗室賢者進而用之盖¶
以上則輔衛聖躬下則鎮安百姓迄今未聞聖朝少垂¶
采聽臣誠愚昧不達國家髙逺之意若臣所言非邪當¶
明治其罪以示天下若其是邪亦謂聖心不宜棄忽豈¶
可直以臣之愚賤不察其言若投羽毛於滄海之中杳¶
然莫知其所之豈踈逺所望哉臣不勝憤懣敢復剖析¶
肝膽陳布以聞雖抵罪萬死亦無怨悔臣聞書曰逺乃¶
猷詩云猶之未逺是用大諫凡國家之弊在於樂因循¶
<pb:KR2f0039_WYG_072-37b>¶
而多忌諱不於治安之時豫為長逺之謀此患難所從¶
而生也竊觀漢室以至有唐簡䇿所載帝王即位則立¶
太子此乃古今不易之道也其或謙讓未暇則有司請¶
之所以尊宗廟重社稷皆國家莫大之慶矣未聞人主¶
以為諱惡也及唐中葉以來人主始有惡聞立嗣者羣¶
臣莫敢發言言則刑戮随之是以禍亂相尋不可復振¶
殊不知本強則茂基壮則安此乃國家所當深鑒而不¶
足以為法也今天下之人上自公卿下至庶人茍有知¶
<pb:KR2f0039_WYG_072-38a>¶
識忠於國家者其心皆知當今之務無此為大無此為¶
急然而各畏忤旨之誅莫敢進言臣獨不愛犬馬之軀¶
為陛下言之陛下豈可不少留聖思而聽察之邪臣嘗¶
歴觀春秋以來迨至國初積一千六百餘年其間天下¶
混一内外無患兵寢不用者不過四百餘年而已至如¶
聖朝芟夷僭亂一統四海内平外順上安下和使在朝¶
在野之人自祖及孫耳目相傳不識戰闘盖自上世以¶
來治平之乆未有若今之盛者也臣竊見國家於州縣¶
<pb:KR2f0039_WYG_072-38b>¶
倉庫斗粮尺帛未嘗不嚴固扃鐍擇人而守之況如是¶
融明閎茂之業豈可不謹擇親戚可信任者使助陛下¶
守之乎此則賢愚之人所共為陛下重惜者也陛下當¶
此之時頥指如意不早決至䇿以固萬世不拔之基獨¶
不念太祖太宗跋履山川經營天下真宗宵衣旰食以¶
致太平之艱難乎此臣所以夙夜遑遑起則思之卧則¶
夢之感嘆涕泗不能自已不避煩瀆之誅再三進言者¶
也或者謂臣身賤居外而言朝廷之事侵官也臣愚以¶
<pb:KR2f0039_WYG_072-39a>¶
為治古諫諍無官自公卿大夫士至於庶人百工商旅¶
矇瞍芻蕘無有不得言者所以達下情而察國政也若¶
置官而守之非其官者皆不得言則下情壅而不通如¶
是則國家雖有廹切之憂行道之人皆知之而在上者¶
莫得聞也此其為害豈不深乎況臣食陛下之禄於今¶
三世矣先臣某以亷直恬退特為陛下所知擢自孤㣲¶
升之侍從此恩之重子子孫孫何時敢忘而又陛下曏¶
以水災親下明詔延訪中外勤求得失臣獨何人身逢¶
<pb:KR2f0039_WYG_072-39b>¶
盛際捨此大節隐而不言其餘瑣碎豈足道哉抑又聞¶
之元后作民父母陛下臣父也安有為人之子見危而¶
不告其父乎伏望陛下察臣區區之心不為私其一身¶
不惜少頃之間取臣前後所奏略賜省覽其中萬一茍¶
有可施行者乞以陛下之意斷而行之宣告中外使逺¶
近渙然無復憂疑則自然神靈悦於上而災異伏衆庶¶
喜於下而姦宄消至於草木昆蟲靡不䝉其福其為功¶
業豈不盛哉夫時者難得而易失惟陛下早留神詳察¶
<pb:KR2f0039_WYG_072-40a>¶
六年光為起居舎人同知諫院乞建儲上劄子曰臣先¶
於至和三年通判并州事日三曽上言乞陛下早定繼¶
嗣以遏亂源當是之時臣䟽逺在外猶不敢隠忠愛死¶
數陳社稷至計況今日侍陛下左右官以諫諍為名竊¶
惟國家至大至急之務無先於此若捨而不言專以冗¶
細之事煩瀆聖聽厭塞職業是臣懐姦以事陛下罪不¶
容於葅醢伏望陛下取臣曏時所進三状少加省察或¶
有可取乞斷自聖志早賜施行如此則天地神祇宗廟¶
<pb:KR2f0039_WYG_072-40b>¶
社稷羣臣百姓並受其福惟在陛下一言而已¶
光又乞建儲上劄子曰臣近於前月二十六日上殿敷¶
奏乞檢會臣在并州所奏三狀早定繼嗣事陛下聖意¶
昭然即垂聽納凡所宣諭皆非愚臣所能及此乃天地¶
神祇保佑皇家實萬世無疆之休也臣謂陛下朝夕當¶
發徳音宣告大臣施行其事今将近一月未有所聞豈¶
陛下以兹事體大慎選宗室未得其人将左右之人有¶
所間沮熒惑聖聽臣皆不得而知也臣聞為人後者為¶
<pb:KR2f0039_WYG_072-41a>¶
之子也著於禮律皆有明文漢孝成帝即位二十五年¶
年四十五以未有繼嗣立弟子定陶王欣為太子今陛¶
下即位之年及春秋皆已過之豈可不為宗廟社稷深¶
思逺慮哉況今亦未使之正東宫之名但願陛下自擇¶
宗室仁孝聰明者養以為子官爵居䖏稍異於衆使天¶
下之人皆知陛下意有所屬以係逺近之心俟他日皇¶
子生復使之退歸藩邸有何所傷此誠天下安危之本¶
願陛下決意而速行之¶
<pb:KR2f0039_WYG_072-41b>¶
七年光又請早令皇子入内劄子曰臣等伏聞擇今月¶
二十五日差内臣宣皇子曙入内而曙猶復稱病未入¶
臣等竊以臣子有君命召不俟駕之禮使者有受命不¶
受辭之義今曙但以恐懼不敢便當陛下非常恩寵而¶
所差内臣亦合以臣子事君父之禮曉諭切責使即奉¶
命豈得備禮致命黙然往復殊不副陛下聖意其今月¶
二十五日宣曙内臣伏乞特行責降以懲不職之罪況¶
皇子之名本非官職無容避讓今詔命已下二十餘日¶
<pb:KR2f0039_WYG_072-42a>¶
而曙既為陛下之子禮當朝夕定省備人子之職不宜¶
乆䖏外宅伏望聖慈速賜選差都知御藥諭以君父之¶
命不可違臣子之職不可闕敦廹切責使即時入内并¶
下大宗正司及本宫亦仰以禮敦遣不得更容遷延¶
仁宗始不豫國嗣未立天下寒心而莫敢言諫官范鎮¶
首發其議光為開封府推官在并州聞而繼之且貽書¶
勸鎮以死争至是復面言臣昔通判并州所上三章願¶
陛下果斷力行帝沈思乆之曰得非欲選宗室為繼嗣¶
<pb:KR2f0039_WYG_072-42b>¶
者乎此忠臣之言但人不敢及耳光曰臣言此自謂必¶
死不意陛下開納帝曰此何害古今皆有之光退未聞¶
命復上䟽曰臣向者進説意謂即行今寂無所聞此必¶
有小人言陛下春秋鼎盛何遽為不祥之事小人無逺¶
慮特欲倉卒之際援立其所厚善者耳定䇿國老門生¶
天子之禍可勝言哉帝大感動曰送中書光見韓琦等¶
曰諸公不及今定議異日禁中夜半出寸紙以某人為¶
嗣則天下莫敢違琦等拱手曰敢不盡力未幾詔英宗¶
<pb:KR2f0039_WYG_072-43a>¶
判宗正辭不就遂立為皇太子又稱疾不入光言皇子¶
辭不貲之富至於旬月其賢於人逺矣然父召無諾君¶
命召不俟駕願以臣子大義責皇子宜必入英宗遂受¶
命¶
　¶
　¶
　¶
　¶
<pb:KR2f0039_WYG_072-43b>¶
　¶
　¶
　¶
　¶
　¶
　¶
　¶
　歴代名臣奏議卷七十二¶
