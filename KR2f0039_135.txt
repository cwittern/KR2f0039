# -*- mode: mandoku-view; -*-
#+TITLE: 歷代名臣奏議
#+DATE: 2015-08-24 22:33:45.784192
#+PROPERTY: ID KR2f0039
#+PROPERTY: BASEEDITION WYG    
#+PROPERTY: JUAN 卷一百三十五
<pb:KR2f0039_WYG_135-1a>¶
欽定四庫全書¶
　歴代名臣奏議卷一百三十五¶
　　　　　　　　　　　明　楊士竒等　撰¶
　　用人¶
宋英宗時張方平論進用臺諫官事體上言曰伏見天¶
禧元年初復臺諌官詔勅云所置臺諫官三年内不得¶
差出仍不兼領職務候及三年或屢有章疏實能裨益¶
特越常例别與升遷若職業蔑聞言事無取移授散秩¶
<pb:KR2f0039_WYG_135-1b>¶
仍遣監臨比来朝廷命臺諫官甚異先朝本意盖臺諫¶
官之設所以切磨理體助為聰明非使其生事招權為¶
仕宦捷徑也粤自近年増置貟數而又進擢殊速聼用¶
過當頗開朋黨險危善良鼔動風波淪胥以敗比雖易¶
轍尚存遺俗不有丕變曷扶國體乞今後應臺諫官宜¶
如天禧詔勅俾之乆於其職以觀其效倘於政令無所¶
發明雖有奏論不適理道稍明黜陟用勵公忠庶明治¶
方以風化下¶
<pb:KR2f0039_WYG_135-2a>¶
時言事者數與大臣異議樞宻副使吕公弼諫曰諫官¶
御史為陛下耳目執政為股肱股肱耳目必相為用然¶
後身安而元首尊宜考言觀事視其所以而進退之¶
治平元年殿中侍御史吕誨乞中外之臣出入更任上¶
奏曰臣竊以漢宣時悉出諫官補郡吏諫大夫蕭望之¶
為平原太守内不自得因上䟽召還守少府未㡬復為¶
左馮翊憂畏移病上遣使諭意盖知望之材任宰相欲¶
詳試以政事故也唐陸贄亦言中外迭任誠為國求治¶
<pb:KR2f0039_WYG_135-2b>¶
之切務也臣伏覩臣寮有初任不曽歴外官後未常出¶
國門致身高位者甚非公朝用賢詳試之道也而又比¶
年二府用人除拜不出於京師重内輕外亦以明矣以¶
此居内者安為倚附唯恐補外居外者乆而不復自謂¶
絶陞進之望使盡賢於蕭望之亦未必䏻平於中也陛¶
下即位之初馭臣之道宜使均平漢宣詳試之術思任¶
賢共理俾中外之臣出入更任考其績效責以名實以¶
是取人得之必多太平之治不難致矣惟聖神留念天¶
<pb:KR2f0039_WYG_135-3a>¶
下之福也¶
二年誨乞親擇御史上奏曰臣伏覩御筆除授殿中侍¶
御史范純仁監察御史裏行呂大防朝命既出公議皆¶
允臣聞漢孝武即位之初田蚡為相薦人或起家至二¶
千石權移主上帝乃曰君除吏盡未吾亦欲除吏非明¶
哲之君智䏻燭理則威福之柄幾為田氏専矣臣見陛¶
下始除二人者誠有㫖哉臣向来所陳請令中外兩制¶
官毎嵗各舉才䏻之人籍於禁中要堪任使即請宸衷¶
<pb:KR2f0039_WYG_135-3b>¶
自擇免臨時薦舉可以杜絶請求之路此至公之法願¶
陛下乆而行之被用之人莫不歸感上恩必盡死節以¶
圗報效自昔興王之道未有不繇於是也唯聖慮以操¶
柄之重謹始克終天下幸甚¶
英宗時誨知諫院又上䟽曰臣聞漢宣帝拜刺史守相¶
必親見問觀其所繇退而察其行以質其言有名實不¶
相副必知其所以然斯最切於治道也國朝故事親民¶
官通判以上擬任先引見仍於中書呈身替還知州許¶
<pb:KR2f0039_WYG_135-4a>¶
上殿言利便三事乃察言觀行之體也比来引見呈身¶
如故但未嘗親問中書不閲實言利便三事亦皆罷之¶
天下郡守不得人者十五六豈聖朝求治之意哉疎逺¶
之臣有終身不得近清光伸一言以紓素藴者欲君臣¶
之道相屬上下之誠相接不亦難乎臣欲乞今後凡除¶
擬知州人引見日令上殿親有所問審察其人仍俾中¶
書閱其可否然後授之以任替還依舊許言利便三事¶
因而總核必得其實¶
<pb:KR2f0039_WYG_135-4b>¶
誨又乞添置言事官上奏曰臣竊以臺諫官者人主之¶
耳目中外之事皆得以風聞盖輔益聪明以防壅蔽臣¶
觀天聖景祐間三院御史常有二十員而後日益衰減¶
盖執政者不欲主上聞中外之闕失然亦不下數貟今¶
御史闕中丞者累月御史五貟差出者二人唯臣與范¶
純仁吕大防供職封章十上報罷者八九諫官二貟司¶
馬光遷領他職傅堯俞出使北廷諍臣僅同廢置矣自¶
古言路壅塞未有如今日之甚也臣切為聖朝羞之下¶
<pb:KR2f0039_WYG_135-5a>¶
情何得以上通天聼何由而逺及臣伏乞聖衷鑒照斯¶
弊特為振起添置言事官員數以廣聞見實求治道之¶
大要也¶
三年參知政事歐陽脩上奏曰臣竊以治天下者用人¶
非止一端故取士不以一路若夫知錢榖曉刑獄熟民¶
事精吏幹勤勞夙夜以辦集為功者謂之材䏻之士明¶
於仁義禮樂通於古今治亂其文章論議與之謀慮天¶
下之事可以決疑定䇿論道經邦者謂之儒學之臣善¶
<pb:KR2f0039_WYG_135-5b>¶
用人者必使有材者竭其力有識者竭其謀故以材䏻¶
之士布列中外分治百職使各辦其事以儒學之臣置¶
之左右與之日夕謀議講求其要而行之而又於儒學¶
之中擇其尤者置之廊廟而付以大政使搃治羣材衆¶
職進退而賞罰之此用人之大略也由是言之儒學之¶
士可謂貴矣豈材臣之後也是以前世英主明君未有¶
不以崇儒嚮學為先而名臣賢輔出於儒學者十常八¶
九也臣竊見方今取士之失患在先材䏻而後儒學貴¶
<pb:KR2f0039_WYG_135-6a>¶
吏事而賤文章自近年以来朝廷患百職不脩務奨材¶
臣故錢糓刑獄之吏稍有寸長片善為人所稱者皆已¶
擢用之矣夫材䏻之士固當擢用然専以材䏻為急而¶
遂忽儒學為不足用使下有遺賢之嗟上有乏材之患¶
此甚不可也臣謂方今材能之士不患有遺固不足上¶
煩聖慮惟儒學之臣難進而多棄滯此不可不思也臣¶
以庸謬過䝉任使俾陪宰輔之後然平日論議不䏻無¶
異同雖日奉天威又不得從容曲盡拙訥今臣有館閣¶
<pb:KR2f0039_WYG_135-6b>¶
取士愚見具陳如别奏欲望聖慈因晏閒之餘一迂睿¶
覽或有可采乞常賜留意¶
脩又䟽曰臣竊以館閣之職號為育材之地今兩府闕¶
人則必取於兩制兩制闕人則必取於館閣然則館閣¶
輔相飬材之地也材既難得而又難知故當博采廣求¶
而多畜之時冀一得於其間則傑然而出為名臣矣其¶
餘中人以上優游養育以奨成之亦不失為佳士也自¶
祖宗以来所用兩府大臣多矣其間名臣賢相出於館¶
<pb:KR2f0039_WYG_135-7a>¶
閣者十常八九也祖宗用人初若不精然所采既廣故¶
所得亦多也是以有文章有學問有材有行或精於一¶
藝或長於一事者莫不畜之館閣而奨養之其傑然而¶
出者皆為賢輔相矣其間不至輔相而為一時之名臣¶
者亦不可勝數也先朝循用祖宗舊制收拾飬育得人¶
尤多自陛下即位以来所用兩府之臣一十三人而八¶
人出館閣此其驗也只自近年議者患館閣之濫遂行¶
釐革而改更之初矯失太過立法既峻取人遂艱使下¶
<pb:KR2f0039_WYG_135-7b>¶
多遺賢之嗟國有乏材之患今先朝收拾養育之人或¶
已被遷擢或老病死亡見在館者無幾而新法艱阻近¶
年全無選進臣今略具館閣取人舊制并新格則可見¶
取人之法如何所得之人多少也¶
　一舊制館閣取人以三路進士髙科一路也大臣薦¶
　　舉一路也嵗月酬勞一路也進士第三人以上及¶
　　第者并制科及第者不問等第並只一任替回便¶
　　試館職進士第四第五人經兩任亦得試此一路¶
<pb:KR2f0039_WYG_135-8a>¶
　　　也兩府臣寮初拜命名舉三兩人即時召試此一¶
　　　路也其餘經歴煩難久次或寄任重處者特令帶¶
　　　職此一路也今三路塞其二矣自科塲改為間嵗¶
　　　後第一人及第者須兩任回方得試自第二人至¶
　　　第五人更永不試制科入第三者亦須兩任回方¶
　　　得試其餘等第並永不試則進士髙科一路已塞¶
　　　矣兩府大臣所薦之人並只上簿候館職有闕則¶
　　　於簿内㸃名召試其如館閣本無員數無有闕時¶
<pb:KR2f0039_WYG_135-8b>¶
　　　故自置簿来至今九年不曽㸃試一人則大臣薦¶
　　　舉一路又塞矣惟有酬勞帶職一路尚在爾¶
　　一新制館閣共置編校八貟本為館中書籍久不齊¶
　　　整而館多别有差遣不䏻専一校正乃别置此八¶
　　　貟故選新進資淺人令久任而専一校讀所以先¶
　　　令作編校二年然後升為校勘為校勘四年後升¶
　　　為校理為校理又一年方罷編校别任差遣然自¶
　　　置編校後適值館閣取人之路漸廢今議者遂只¶
<pb:KR2f0039_WYG_135-9a>¶
　　以編校為取士新格往時直館直院直閣校理皆¶
　　無定貟惟材是用不限人數今編校限以八員為¶
　　定以此待天下之多士宜其遺材於下矣八貟之¶
　　内仍毎七年方遇一貟之闕而補一人以此知天¶
　　下滯材者衆矣¶
右以臣愚見編校八貟自可仍舊毎有貟闕令中書擇¶
人進擬陛下必欲牢籠天下英㑓之士則宜脱去常格¶
而奨拔之今負文學懐器識磊落竒偉之士知名於世¶
<pb:KR2f0039_WYG_135-9b>¶
而未為時用者不少惟陛下博訪審察悉召而且置之¶
館職養育三數年間徐察其實擇其尤者而擢用之知¶
人自古聖王所難然不以其難而遂廢但拔十而得一¶
二亦不為無益矣況中人上下養育奨成之不止十得¶
一二也¶
知制誥韓維繳蘇宷詞頭論同時斥六諫臣上奏曰臣¶
今月七日中書送到詞頭一道除刑部郎中蘇宷守本¶
官兼侍御史知雜令臣撰詞者臣竊以自濮安懿王稱¶
<pb:KR2f0039_WYG_135-10a>¶
親三御史得罪以来羣議洶涌人情不以為惬傅堯俞¶
等復不肻就職論事愈急士大夫竊為朝廷憂之而天¶
變遽作夷狄加慢忠義愛君之人往往切議庶幾陛下¶
因此儆懼刋前詔之失大還放逐赫然有為以新徳政¶
今忽除蘇宷為御史知雜則堯俞等豈復可留之望哉¶
同時而斥六諫臣切恐祖宗以来未有此事内失人望¶
外啟戎心虗災異先見之戒開禍敗不測之端臣驟蒙¶
㧞擢典司告命不敢阿䛕隐諱以孤陛下任使其詞頭¶
<pb:KR2f0039_WYG_135-10b>¶
不敢奉行已具状繳納中書訖臣縁此事兩違詔㫖自¶
度罪惡深大必不得復見清光然區區愚忠猶願陛下¶
深畏天戒謹察人情以為社稷之計¶
治平間維知通進銀臺司論范鎮請郡劄子曰臣竊聞¶
翰林學士范鎮上章求補郡外議藉藉皆以為陛下以¶
鎮作宰相批答不稱㫖諭令觧去不知此事虗實果如¶
此者臣竊為陛下不取鎮誠有罪自可明正典刑若其¶
所失止在文字之間茍非甚悖義理猶當涵容以全待¶
<pb:KR2f0039_WYG_135-11a>¶
近臣之體陛下前黜錢公輔中外莫不以為太重至或¶
相𫝊謂公輔别有過慝主上不欲暴揚故行遣至此陛¶
下連退二近臣而衆人皆不曉然知其所謂臣恐自此¶
臣下各懐疑懼莫敢為陛下盡心者鎮今既從其自請¶
例須換職領郡於鎮何損但可惜者陛下舉措朝廷賞¶
罰耳臣近對延和嘗論人君好惡當明賞罰以示天下¶
使人知所從避則風俗可移又以為雖聖賢思慮不䏻¶
全無過差假如陛下設有處分改之則足章納善從諫¶
<pb:KR2f0039_WYG_135-11b>¶
之羙此語甚近陛下亦應記得臣驟蒙拔擢不敢俛默¶
自同衆人伏望聖慈察臣嚮者所言更於此事精加思¶
慮及其未有成命速賜回革所冀不至上累聖徳¶
維又繳納舉臺官勅第一劄子曰臣昨日閤門送到勅¶
一道令臣舉官二人充御史臣伏以知人之道古今至¶
難故聖王取士之法必有所試見其迹效可用然後升¶
進乃不失人臣伏見吕誨等剛果强勁守義不回至于¶
犯死亡之誅不顧忌諱以盡論議求之古今如此至少¶
<pb:KR2f0039_WYG_135-12a>¶
臣又聞陛下嚮者自出范純仁吕大防二人姓名除御¶
史衆見純仁等能竭節言事皆謂陛下明哲選任得人¶
純仁等不負陛下所知得事君報國之道今一旦斥逐¶
逺去士大夫莫不竊歎痛惜陛下毁已成之羙受可恥¶
之名失當世之属望貽後代之譏議今奉敕㫖令别舉¶
御史臣伏自惟度臣之駑下何敢少望清光雖欲慎舉¶
豈如聖主自擇又人未試用誠亦難知如誨等則有已¶
試之效矣陛下必欲為官求人来羣言以興至治則臣¶
<pb:KR2f0039_WYG_135-12b>¶
願復二人者以佐陛下招賢納諫之羙其舉臺官勅臣¶
已具公文繳還閤門未敢祗受干冐天威臣無任惶懼¶
隕越激切之至¶
第二劄子曰臣今月十三日准中書劄子奉聖㫖令臣¶
依勅舉官聞奏者聖量兼容不責奉詔之稽緩特諭恩¶
㫖便合祗受然臣伏再惟念事君之道義當傾竭若内¶
懐不盡之意外竊嘗言之名而無益於國事者臣不忍¶
為也故敢不避鈇鉞之誅以申其説臣竊以自古聖王¶
<pb:KR2f0039_WYG_135-13a>¶
優待諫諍之臣雖甚狂直必加涵忍者非勢不能黜也¶
以為黜此一人則傷衆多之心遂此一失則敗天下之¶
事故不為也治平以来四方傾聼日望陛下開納羣言¶
勸帥衆力以光祖宗之大業而返復為此此臣所以痗¶
心疾首為陛下深憂也自吕誨等被黜至於市井之人¶
皆知此事為非羙而在朝之臣未聞有戮力竭忠為國¶
家救此失者則陛下斥逐近臣貶臺官之效已可見矣¶
聖慮偶失為此一事而上下雷同便即成就使如後日¶
<pb:KR2f0039_WYG_135-13b>¶
復有它事而人情如此臣恐非陛下之福也今聞傅堯¶
俞等非乆還朝萬一復如誨等强争不已則又将黜此¶
三人乎同時而黜六諫臣此危殆之道也陛下欲履之¶
乎臣所以再不奉詔者實冀以區區懇迫之誠終寤聖¶
意陛下察前後所言甚經思慮不是妄發特奮英斷回¶
革此事以慰天下之心非臣之利陛下社稷之利也其¶
舉臺官敕見在閤門未敢奉行劄子已繳納中書訖所¶
有臣不即奉詔之罪惟朝廷處分干犯天威臣無任惶¶
<pb:KR2f0039_WYG_135-14a>¶
懼戰越懇切之至¶
上遇疾慈聖光獻后同聼政天章閣待制兼侍講知諫¶
院司馬光上疏曰昔章獻明肅有保佑先帝之功特以¶
親用外戚小人負謗海内今攝政之際大臣忠厚如王¶
曽清純如張知白剛正如魯宗道質直如薛奎者當信¶
用之猥鄙如馬季良䜛諂如羅崇勲者當疏逺之則天¶
下服¶
光又論御藥院劉保信等與授外任不得闇理官資状¶
<pb:KR2f0039_WYG_135-14b>¶
曰臣伏見祖宗以来擇内臣謹信者幹當御藥院以其¶
職任㝡為親近恐名位寝崇嵗月稍乆則權勢太重不¶
可制御故常用供奉官以下為之轉至内殿崇班則出¶
為外官此乃祖宗深思逺慮防㣲杜漸高出前古詒謀¶
萬世者也近嵗以来頗隳舊法居此任者往往闇理官¶
資請其俸給久而不法殊失祖宗之意深為不便今兹¶
踐阼之初所宜革去積弊率由舊章竊聞幹當御藥院¶
劉保信等四人亦曽自陳乞因覃恩别授外官伏望陛¶
<pb:KR2f0039_WYG_135-15a>¶
下各依逐人所請及應自来内臣闇理官資者竝除正¶
官授以外任别擇供奉官以下素知心腹忠信謹慤之¶
人使幹當御藥院仍自今後凡轉官至内殿崇班以上¶
者竝須出外一遵祖宗之制不得闇理官資依舊留任¶
内廷差遣¶
詔録潁邸直省官四人為閤門祗候光為侍讀學士奏¶
曰國初草創天歩尚艱故御極之初必以左右舊人為¶
腹心耳目謂之隨龍非平日法也閤門祗候在文臣為¶
<pb:KR2f0039_WYG_135-15b>¶
館職豈可使厮役為之¶
知常州陳襄乞留陳經不對移任滿状奏曰臣檢㑹當¶
州昨據管下太子中舍知無錫縣事陳經状稱為與本¶
州推官邵竒是親妨礙尋備録本官状申奏其陳經近¶
蒙降勅移知婺州蘭溪縣却差知蘭溪縣屯田貟外郎¶
鄭琰前来對移事須至奏聞者臣今訪聞得知常州無¶
錫縣事太子中舍陳經自到任以来公懃幹敏練逹民¶
政事無大小躬親聽斷無不曲盡人情縁本縣所管二¶
<pb:KR2f0039_WYG_135-16a>¶
十三鄉主客户口獄訟浩繁積年不決號難治之邑經¶
至一年庶事脩舉兼為當州脩開運河從無錫縣界望¶
亭堰至武進縣奔牛堰一帶工料共計一百三十餘里¶
竝是差委本官都大管勾開河司公事諸般經畫以至¶
畢工竝得濟集此方是開濬河身及除去望亭一堰䟽¶
導太湖水勢通入運河雖獲利濟縁近河兩岸民田到¶
水溝瀆及合置堰閘去處竝未開修全藉經向去勸率¶
人户下手興工大叚開堀溝港數處通徹運河及創置¶
<pb:KR2f0039_WYG_135-16b>¶
堰閘若遇旱嵗即多引導太湖之水澆溉田土大水之¶
後即時決放河水下江如此則四縣民田遂無水旱方¶
為經乆之利自經移勅到後舉縣皇皇如去父母不住¶
經州告訴乞留滿任以此見陳經之為邑實有惠利使¶
民不忍其去況先有朝㫖許職司體量部内守宰之官¶
如有良吏特與保明再任縣令如經誠不易得臣實為¶
百姓惜之欲望朝廷俯從民欲乞留本官終滿此任始¶
末了當上件河事況推官邵竒考第頗多到官已及一¶
<pb:KR2f0039_WYG_135-17a>¶
年半欲望朝廷許令成資或於蘇潤湖秀對換一職官¶
差遣并對移到無錫縣屯田貟外郎鄭琰未有替人却¶
乞依舊赴蘭溪縣勾當並無妨礙如允所奏伏乞早降¶
指揮謹具状奏聞¶
殿中侍御史范純仁奏乞於郊赦前復錢公輔官状曰¶
知制誥錢公輔因繳進詞頭責授滁州團練副使竊縁¶
繳進詞頭亦是中書舍人故事其言雖有過當其情應¶
亦無他不過欲補陛下聪明盡其愚直而已不應重蒙¶
<pb:KR2f0039_WYG_135-17b>¶
貶責遂同邪佞賍汙之人中外人心寧不疑懼因此言¶
路頗壅實損惟新之政今聞陛下以水災之後深求直¶
言然在數十近侍之臣亦未聞各上封章指陳時政闕¶
失得非以公輔為戒各務保全其身是使受恩無言於¶
陛下将何所頼伏望聖慈特於南郊赦前牽復公輔一¶
官以明陛下容納直言之意庶使小大之臣各盡忠正¶
上補聖猷則天下幸甚¶
純仁再乞復錢公輔官状曰臣近曽上殿奏陳乞於南¶
<pb:KR2f0039_WYG_135-18a>¶
郊赦前牽復錢公輔一官至今不蒙施行盖以自公輔¶
貶官之後朝廷除授寧無不當臣寮各以公輔為誡不¶
復敢有言者使濫進者不畏公論茍容者足以偷安虧¶
損聖明無甚於此況臣僚中能不以身計為心而以職¶
事為恤者十無一二陛下容而納之尚恐不勸今又深¶
加貶謫則誰不各求自安人或盡然國家何頼臣之區¶
區實在於此伏望聖慈降臣前奏付中書門下施行使¶
言路復開聖政無壅盡忠勤職者有所勸茍容偷禄者¶
<pb:KR2f0039_WYG_135-18b>¶
有所羞則天下幸甚¶
起居舍人𫝊堯俞再論徐綬上奏曰臣近有状乞追寝¶
祠部郎中集賢校理徐綬三司判官之命未蒙施行臣¶
雖甚愚竊所深惑不知朝廷之用徐綬以徳行邪以文¶
學政事邪以徳行則虧缺如此以文學政事則行茍不¶
脩雖游夏冉季将有所不取焉況文學未絶人而政事¶
無所聞者乎倘謂高科必於顯用是朝廷所以待之之¶
意異於衆人矣待之審異則責之宜更深豈有為衆人¶
<pb:KR2f0039_WYG_135-19a>¶
之所不忍為者而自謂曰我高科也朝廷曰彼高科也¶
授受之際皆以為當然此臣所以深惑者也況陛下踐¶
阼以来天下傾耳拭目以觀望者乆矣政事之初崇奨¶
如此等人不獨不足以風勵天下實恐四方之人有以¶
窺朝廷而妄議淺深也惟陛下留神省察¶
神宗立判河陽富弼論採聼既多當辨君子小人上奏¶
曰臣伏自陛下踐阼以来未對天表蒙差入内供奉官¶
李從政傳宣撫問密㫖丁寧特荷非常之眷絶出流品¶
<pb:KR2f0039_WYG_135-19b>¶
仰戴恩徳天地莫量方属疾恙所纒歩趨殊梗不得入¶
奉冕旒略舒臣節輙以病中𫝊聞一二事不避斧鉞之¶
譴附李從政上奏伏惟聖明一賜觀省不勝大幸臣竊¶
聞陛下始臨御好博采兼聼務廣聰明此古聖王之所¶
尚而君道之至羙也四方鼓舞歌頌以謂臣下情僞時¶
政得失必不䏻逃聖覽而太平可立致也然其間事體¶
有萬類人品有百端自古人君採聼之際至難至謹得¶
其人則必以正道而忠以告之所説固有益於時也不¶
<pb:KR2f0039_WYG_135-20a>¶
得其人則専務窺伺循情阿㫖變曲直者有之挟愛憎¶
者有之以至陷害忠良援引邪僻張皇威福聳動觀聼¶
大則規取官職小則希求貨財事至如此則人君採聼¶
之至徳翻成虧損之大弊也何哉盖自古以来君子常¶
寡小人常衆人君採聼之際故得人常少不得人常多¶
得人少故好事常不足不得人多故惡事常有餘何謂¶
也君子力行仁義尊主庇民為好事也君子則惟道是¶
從不計身之進退用則進而行道不用則退而無悶也¶
<pb:KR2f0039_WYG_135-20b>¶
小人則不然惟利是嚮若為正道所抑其身不得進則¶
蹙蹙不肯休千岐萬路不顧名節經營鑚刺得其進而¶
後己也既以進身為急惟知富貴之可樂則何道之肯¶
守何善之肯為哉又況君子常為小人所勝故從古以¶
来治世少而亂世多者此也縁君子則可以致治小人¶
只以致亂也若是君子小人並立於朝實所難辨盖小¶
人外則文飾其詞所説理道不減於君子而其心及其¶
所為迹則如水火之異也書曰知人則哲惟帝其難之¶
<pb:KR2f0039_WYG_135-21a>¶
注云帝謂堯也夫堯為大聖人仲尼比之如天而尚未¶
盡得知人之道況乎居堯之下者哉自三代以降諸侯¶
失國天子失天下子孫散而為皁𨽻宗社廢而為丘墟¶
者皆因用小人而致之也由此觀之小人豈當親而用¶
之又豈當信而任之耶臣以謂帝王都無職事所以别¶
君子小人乃帝王之職也然千官百職豈盡煩帝王辨¶
之乎但精求任天下之事所謂大臣者不越十數人不¶
使一小人參用於其間則千官百職委諸大臣分而選¶
<pb:KR2f0039_WYG_135-21b>¶
之而漸及天下州縣之吏無不得人矣顧雖欲亂不可¶
得也恭惟陛下天賦睿明神受英略守祖宗之基業行¶
堯舜之道徳博取衆人之善欲盡萬物之情為君之難¶
無甚於此然願陛下勿謂所采既廣便望所得必多其¶
間須防姦詐小人惑亂聖聼姦謀似正詐辭似忠疑似¶
之間不可不早辨也大抵人君生殺權在乎手不患人¶
不諂奉而密附之也只患人不肯盡忠而有失即諫也¶
諂奉則順情而喜人君喜則富貴可得也諫之則逆耳¶
<pb:KR2f0039_WYG_135-22a>¶
而怒人君怒則殃禍可致也順情而取富貴者小人也¶
逆耳而受殃禍者君子也取富貴者百則百千則千其¶
不避殃禍而欲致人主於無過之地者百千人中未有¶
一二此惟在陛下審察之謹擇之既得其人則専信之¶
力行之無容姦佞破壊則朝廷自理萬方無事陛下可¶
高枕也又聞昔賢有英俊沉下僚之歎形於諷詠若英¶
俊果沈滯於下誠宜急取進之以服士心其有内行不¶
守素履非嘉績効無聞公論不與所以乆而不用如此¶
<pb:KR2f0039_WYG_135-22b>¶
之輩必恐使其朋黨訴以寃抑妄陳危苦之状以動淵¶
衷亦願陛下深察究其所從来之迹直俟見其實而進¶
退之可也又聞王者端拱垂衣以治天下然所以勸奨¶
羣動而䏻役使之俾自奔走於職業者無他惟官與賞¶
二柄而已捨此復有何道哉官謂爵位賞謂金帛茍徳¶
稱其官功協其賞雖官至高賞至厚不為過也先王所¶
以重惜之而不妄與人者非吝之也盖恐徳不稱功不¶
協人有不平之論則無以為勸也近日上殿臣僚頗蒙¶
<pb:KR2f0039_WYG_135-23a>¶
面賜緋紫者臣不知當賜與未當賜但聞多於往時耳¶
爵位金帛固不可非次而與之其餘唯章服華顯人亦¶
貴重亦可以為勸奨之物若賜之不以勞又不以年其¶
有勞有年而得之者不以為貴而反恥之為不足勸也¶
陛下凡所賜與本使人知感而勸令勤其職也若徒俾¶
僥倖者喜而有勞有年者恥而不勸則是棄之也何勸¶
勵之有焉書曰車服以庸𫝊曰惟名與器不可以假人¶
唐有中書令衣緋宰相衣緑者以此知不可不稍貴之¶
<pb:KR2f0039_WYG_135-23b>¶
惜之以為勸奨之一端也臣少而康壮已不及人今既¶
老且病志氣衰索固無所取而妄以狂瞽之説塵浼天¶
聼者實恃陛下虗懐待物無所不容乃敢然也唯聖慈¶
特賜詳覽恐亦有補¶
弼判河陽除左僕射論除拜大臣當密上奏曰臣在河¶
陽於七八月間東有人自京師来北有人自河朔来亦¶
有南自蔡許西自陕洛来者皆云公以病求觧使相章¶
奏頻切上将許之却為上盡疑今之兩府大臣復欲用¶
<pb:KR2f0039_WYG_135-24a>¶
公入相公既未䏻歩趨拜起則必召公作宫觀使且留¶
都下以備訪聞時政得失臣輙每問来者此皆朝廷大¶
機宜大除拜理當至密外人何由得知来者則云此固¶
不可得而知也臣雖聞此説然終之不信以謂陛下必¶
不如此既而𫝊聞韓𤦺文彦博陳升之郭逵相次皆求¶
罷免又非備禮並有必去之意以至侍從及主兵之人¶
各有去位之意其未求去者非欲不去盖求去者已多¶
未敢有求爾雖勉强且住誰復更肯盡心乎若後有許¶
<pb:KR2f0039_WYG_135-24b>¶
去者則必節次更有人求去上撓宸衷臣續聞此説略¶
無虗日則臣向之不信亦成疑矣今又蒙差臣充集禧¶
觀使盡如兩月前四方𫝊来之語都無小異如何使臣¶
不信哉捧詔之日汗流驚駭豈有此等國機大事預令¶
四方人皆知四方尚知則兩府大臣安有不知者邪陛¶
下既如此疑貳則執政者不得不求去也臣曉夕思惟¶
必慮陛下㣲失防謹政事泄漏使人人不安各懐疑懼¶
而盡欲觧去此田文所謂主少國疑大臣未附百姓不¶
<pb:KR2f0039_WYG_135-25a>¶
信正如今日陛下之事然魏王時自然如此今此則或¶
恐陛下聖慮偶有未周而致其疑也致其未附也致其¶
不信也陛下必欲觧其疑使之附而信莫若罷臣新命¶
推誠以待諸人必若其間有難乆留者則當徐圗去就¶
所貴事體兩全況韓琦以下七人盡是兩朝顧命大臣¶
各有忠義之心豈宜輕議出處以招天下云云之論哉¶
臣若貪冒恩寵便為觀使優游輦下醫藥尤便亦無一¶
郡之責於臣之幸天下無比然却有所大不便者何哉¶
<pb:KR2f0039_WYG_135-25b>¶
臣若遂居觀職陛下雖都不遣中使𫝊宣撫問京師四¶
方之人亦疑日有使至也雖或遣使只是問疾而都不¶
問及他事京師四方之人亦疑凡百朝政皆来問臣也¶
雖或遣使時復問事臣都不敢荅一語京師四方之人¶
亦疑凡百朝政臣皆刺口議論其短長也陛下試思之¶
此三節果能使人不疑乎臣知萬無不疑之理也若皆¶
疑之則今兩府八人者還有不觧體者乎臣亦知萬無¶
不解體者也漢宋昌云公事公言之若言私王者不受¶
<pb:KR2f0039_WYG_135-26a>¶
私今乃使臣於閒宫觀中静坐竊議朝廷之政致見任¶
大臣一一解體是公耶是私耶臣亦知京師四方之人¶
不論賢不肖必皆謂之私也臣徇從陛下私竊之恩而¶
輙便當之則是臣何如人耶不惟取罪今世至於千古¶
之下亦不能逃責矣臣獲罪責於今古之人固不足惜¶
然於陛下為君之道治國之體還無所損乎臣亦知所¶
損無大於此也伏縁天下治亂安危之際全繋天子任¶
人當與不當若當則更繋信與不信爾齊晏子謂用賢¶
<pb:KR2f0039_WYG_135-26b>¶
而不信是大不信豈可目為常事而容易措置乎大凡¶
罰一人衆皆懼而不敢犯則罰之賞一人衆皆悦而有¶
所勸則賞之尋常賞罰尚須如此謹重況用舍大臣豈¶
宜倉卒乎今陛下欲用臣一人反使衆大臣皆觧體而¶
不肯住則陛下豈宜遂其事而必行之哉夫人情亦不¶
難回但請陛下如臣所乞速放令臣早還本任仍更臨¶
朝分明宣諭大臣云朕欲一見富弼者無他只為是先¶
朝舊人都無固必他既堅来辭免即却令歸河陽天下¶
<pb:KR2f0039_WYG_135-27a>¶
事豈在一富弼乎吾自有諸賢倚頼無所憂慮即衆心¶
自安何必更敢求去乎陛下若決能用臣此説則前失¶
尚可十救五六若終不用臣説則大臣與侍從兵輦官¶
往往離心離徳無術可救無事可廻即陛下更與何人¶
共謀國事哉惟願聖慈萬萬熟慮幸不一向堅用前意¶
而不移用誤大事臣又聞陛下詢訪太多聼信太雜因¶
而小人各有希望之心無所不説説者既衆是非溷淆¶
此説己行他説又奪展轉相效無有紀極陛下所聞之¶
<pb:KR2f0039_WYG_135-27b>¶
事盈塞于心萬務日生何暇辨别則所行必有當否所¶
用必有差失政無一定之論人無自保之心上下紛紜¶
包藏禍患臣前附李從政所奏劄子正為此也更望聖¶
慈并此文字時賜一覽非臣之幸乃社稷生靈之幸也¶
元豐六年弼以司徒致仕上奏曰臣聞自古致天下治¶
與亂者大綱不出用䛕佞讜直之人二端而已䛕佞者¶
進則人主不聞有過惟惡是為所以致亂也讜直者進¶
則人主日有開益惟善是從所以致治也此乃人主致¶
<pb:KR2f0039_WYG_135-28a>¶
治亂之大略焉臣自離朝廷退居林下時亦仰知朝廷¶
所為大率䛕佞者競進讜直者多處于外雖有在朝者¶
盖恐觸忤姦佞亦皆結舌不敢有所開陳又聞近日中¶
外或有事緒上撓聖懐而忠義之士但仰屋竊嘆不見¶
有聞于上者致陛下不得知而又更張之此實非朝廷¶
之福也惟願陛下開衆正之路杜羣枉之門講求善政¶
變禍為福俾天下受賜坐致太平此老臣有望於陛下¶
其間事目甚多亦不敢妄有條列但舉其大要惟聖君¶
<pb:KR2f0039_WYG_135-28b>¶
留神而擇焉不爾即恐浸漬漸深禍亂将至則于時益¶
煩宵旰之憂而亦無所濟矣老臣犬馬區區之志略陳¶
其端伏望聖慈無少忽而深思之力行之乃天下之幸¶
宗社之福也¶
神宗即位初翰林學士吕公著論舉臺官不必校資序¶
上奏曰臣近蒙恩充翰林學士伏見本院自来舉臺官¶
竝須前行員外郎以下至太常博士歴通判一任已上¶
者仍須衆學士同状保舉切以御史之職所以上輔天¶
<pb:KR2f0039_WYG_135-29a>¶
子聪明下䋲紏百職事無大小皆得奏論必須資性端¶
方學識兼茂然後可以處憲寺任言責由是而求諸多¶
士之中未易中選今乃限以資格而常欲得人必恐其¶
難切見近嵗以来前行貟外郎以上知諫院者並得兼¶
起居舍人朝廷之意務欲廣進人之路而御史兼官之¶
制尚闕盖有司未嘗講求臣又見比来保舉堪充御史¶
裏行或以資淺報罷臣聞唐太宗雅好直言馬周以布¶
衣為監察御史裏行裏行之名自馬周始其後官卑未¶
<pb:KR2f0039_WYG_135-29b>¶
得真御史者皆除裏行然則裏行之設本以待資淺之¶
人今乃以資淺為不應選正失前代設官之意臣又覩¶
天聖七年言事者以三院御史出為省府判官轉運使¶
其間多是知縣充舉深為僥倖乃詔今後知州通判方¶
得奏舉近日臺官其稱職者雖或次補諫列其不任職¶
者雖真御史亦以舊資出補外任然則資序高下不必¶
校量又聞孔子曰舉爾所知爾所不知人其舍諸夫以¶
人才之難必待數人盡知固不可得茍一人知之衆人¶
<pb:KR2f0039_WYG_135-30a>¶
非出於實信但雷同繫書則又非為國求賢之意凡臣¶
所言灼然易見若増成舊制於體無害伏惟陛下以聖¶
明文武初即尊位左右之臣悉皆訪逮巖穴之士尚将¶
旁求豈獨於御史耳目之官而不䏻廣開其路伏望聖¶
慈裁許自今後毎御史有闕即輪學士御史中雜一貟¶
保舉自正郎前行貟外郎竝依諫官例除兼御史朝官¶
以上不問資序竝除裏行太常博士通判及一年者竝¶
依舊制如此則用人之法不致苛密而舉善之心各得¶
<pb:KR2f0039_WYG_135-30b>¶
自盡不勝大幸¶
熈寧二年公著又論臧否人物宜謹宻上奏曰臣聞易¶
曰君不宻則失臣臣不宻則失身幾事不宻則害成夫¶
人主延見羣臣與講天下之事而論及人物之臧否此¶
所宜謹宻者也茍人主謹宻而有所不至則人臣悼後¶
害之及念失身之戒而不敢盡其所欲言此易之所謂¶
不宻則失臣者也況人君用人既用其所長固欲知其¶
所短若知其所短而暴之則莫肯盡其心方将同舟而¶
<pb:KR2f0039_WYG_135-31a>¶
濟共輿而馳茍不能使人人盡其力則其勢未可知也¶
惟留意幸甚¶
十年公著提舉中太一宫乞廣收人才上奏曰臣伏覩¶
近詔舉才行堪任陞擢官竊觀陛下自臨御以来虗心¶
屈己以待天下之士士之起草茅由小官而起至顯近¶
者不可勝數然猶孜孜以求賢為急誠欲廣收人才無¶
所遺棄臣伏思自昔有為之君不借賢於異代然唐虞¶
之際亦稱才難則世固未常乏賢而人才亦不可多得¶
<pb:KR2f0039_WYG_135-31b>¶
今陛下降由中之詔非徒為虗文也中外所舉盖百有¶
餘人雖不盡當誠參攷名實而試用之宜有可以塞厚¶
望應明指者臣又竊詳今日詔意謂乏才然數年以来¶
天下之士陛下素知其能嘗試以事而中就閒外者尚¶
多恐其間亦有才實忠厚欲為國家宣力者未必盡出¶
於迂濶繆戾而難用也漢武帝時公孫𢎞初舉于朝以¶
不稱㫖罷後再以賢良舉帝以親擢為第一不數年間¶
遂至宰相由是觀之人固未易知而士亦不可忽何則¶
<pb:KR2f0039_WYG_135-32a>¶
昔日所試或未能究其詳數年之間其才業亦各有進¶
惟陛下更任之事以觀其能或予之對以考其言兼收¶
博納使各得自盡則盛明之世無滯才之嘆不勝幸甚¶
公著為御史中丞論推擇太精羣材難進上奏曰臣竊¶
惟陛下以聖哲之資将興致治其於臣下能否固所周¶
知然臨朝而歎常苦乏人臣竊以為人之難知堯舜猶¶
病然自昔有為之君亦不借才於異代況今之人才衆¶
人之所共知而陛下之所熟講者盖亦不少若用之既¶
<pb:KR2f0039_WYG_135-32b>¶
盡然後可以言乏才試之不效然後可以言難知今則¶
不然左右之任尚多闕貟而大小之賢鮮得彚進陛下¶
雖推擇至精可以無濫賞之過然羣才難進誰與致非¶
常之功昔唐之徳宗非不愛惜名器由其責人太密授¶
任至難至於東省閉凡累月南臺唯一御史故陸贄以¶
為太精而失士臣竊觀之自昔用人之際所以常多疑¶
貳者患在君臣之間未免形迹居常謀事則多已睽異¶
至於論議則尤難協同臣伏願陛下與執政之臣凡選¶
<pb:KR2f0039_WYG_135-33a>¶
任之際務存公坦忘去形迹則俊乂咸事天工不曠矣¶
元豐元年公著為端明殿學士上疏曰臣聞濟濟多士¶
文王以寧方周之興至於兔罝之人有可以當腹心干¶
城之任者今三館祕閣之職乃朝廷之華選前世以来¶
將相名臣多出其間得人之盛難以遽數臣在皇祐至¶
和中偹貟館閣當時同輩後亦往往至通顯比来雖有¶
簡㧞其數不多其中或以勞進者又皆外補朝廷平日¶
艱於收採緩急必乏使令以至近者遣使高麗頗煩聖¶
<pb:KR2f0039_WYG_135-33b>¶
擇古人有言士不素飬無以重國臨事倉卒乃求非所¶
以尊朝廷也臣竊以謂天下未嘗乏才也求之而後至¶
用之而後知耳臣愚願陛下考合庶言斷自聖見更得¶
雋偉之士䟽通之才稍増館閣之選平日足以優游飭¶
厲緩急惟所用之以重朝廷不勝幸甚¶
熙寧元年樞密使劒南西川節度使文彦博上奏曰先¶
帝切於求治審於任人臣等因進擬差除官上曰朕向¶
在藩邸毎聞朝廷除官多是不厭衆論朕以為掄選未¶
<pb:KR2f0039_WYG_135-34a>¶
得其當及朕臨御以来精意求人不恡好爵今選於衆¶
方知得人頗難然随才任之使各稱其職可也臣等上¶
奏曰帝王任人不藉才於已往不俟賢於将来随才任¶
之誠如聖㫖¶
四年彦博又上奏曰臣屢被徳音将来西事寧息更須¶
精擇守邉之臣積粟訓兵為經久之制此乃陛下恭紹¶
祖宗之丕基慎守盈成之大法将欲躋斯民於富夀致¶
天下於太平臣退思之不勝欣抃又思以虗薄孱拙不¶
<pb:KR2f0039_WYG_135-34b>¶
能上副陛下孜孜求治之意更増悚惕今所擇邉臣雖¶
未得周才及己試之效但思慮精審不輕舉妄動以求¶
徼倖茍圗進身則已善矣復能訓兵積粟節用愛民恩¶
威兼著将使夷狄懐附非但不敢侵侮而已兹所謂長¶
城巨屏致朝廷髙枕無虞矣若一用輕險躁妄之人使¶
之守邉為國生事以䂓身利則邉無寧謐之嵗兵無休¶
偃之時中外騷然民不聊生矣臣謂有唐天寳建中之¶
難可為龜鑑開元初明皇勵精求治任姚宋為相馴致¶
<pb:KR2f0039_WYG_135-35a>¶
太平當時不賞邉功以防生事及天寳之際林甫國忠¶
作相引用匪人布在朝列時以承平既乆財力富盛於¶
是邀功之将務恢封略以甘上心欲蕩滅契丹翦除吐¶
蕃喪師者失萬而言一勝敵者獲一而言萬寵錫之極¶
驕矜遂増哥舒翰統西方二帥安禄山統東方三帥踐¶
更之卒倶受官名郡縣之積罄為禄秩於是驕将鋭卒¶
萃於二統邉陲勢强朝廷體弱禄山一唱中原蕩析元¶
和中宰相李絳亦對憲宗云開元之末姦臣説以興利¶
<pb:KR2f0039_WYG_135-35b>¶
武夫説以開邉天下勞役以至大盜竊發兩都覆沒憲¶
宗又嘗問侍臣建中之難朱泚盜據宫闕徳宗播遷梁¶
漢致亂之由宰臣李吉甫對曰徳宗之初躬行節儉任¶
崔祐甫作相動遵至道及祐甫殁繼其任者或非其人¶
忠諫不聞小人乘間邀功便已茍媚當時以為河朔未¶
賔宜用力取甘言先入主聼致惑是時國財不足趙賛¶
司國計纖細刻急括率京師商賈富民又諫官陳京獻¶
䇿税屋間架立法峻急人情愁怨遂致涇師叛亂鑾輿¶
<pb:KR2f0039_WYG_135-36a>¶
播遷實由輕用兵信小人剥下之謀以致危亂是二臣¶
者皆願憲宗追念前朝之失以為元龜臣今伏聞徳音¶
以西事寧息之後慎擇邉帥為經乆之制實安邉息民¶
之逺圗乃馴致太平之長䇿天下幸甚然尚慮有邀功¶
生事之将希時取合之臣潜為甘言上惑睿聼伏望陛¶
下鑒前古治亂之由更加詳察或付之外廷公議可否¶
兼樞密院毎進擬用人陛下累云某人好作事可用某¶
人不肯作事不可用臣愚以謂事有可作而不作誠為¶
<pb:KR2f0039_WYG_135-36b>¶
過矣未可作而作失其宜矣不可作而妄作非惟害事¶
實害治道夫下之人不從上令而從上好上好是焉下¶
有甚者且中人常情鮮克守道趨時希㫖從上所好則¶
必勉强作為不計後之利害止圗一時僥倖者衆矣伏¶
望陛下察其言觀其行原其始要其終可行而行可作¶
而作庶無後害比者臣以劉邵人物志進説未審陛下¶
以謂如何臣以邵之書主於詳察人物於任官擇材之¶
法有可觀焉故其序云明王之宜玩宰相之宜覽又曰¶
<pb:KR2f0039_WYG_135-37a>¶
人之質量中和最貴中和之質必平淡無味故能調成¶
五材變化應節是以觀人察質必先察其平淡而後求¶
其聪明至於人主任材亦貴平淡若道不平淡與一才¶
同好則一才處權衆才失任夫一才處權則憸邪之人¶
枉道附離而希進朋此之風扇矣衆才失任則端方之¶
士守分卷懐而思退忠正之路梗矣然則於任人求治¶
之道必有所偏偏則必有所害𫝊曰逺佞人去鄭聲夫¶
佞者才智之稱盖邪佞之人必有小小才智以飾身而¶
<pb:KR2f0039_WYG_135-37b>¶
干進其事君也務納小忠興小利以自效夫小忠必為¶
大忠之賊小利必為大利之害茍人主不早辨之終必¶
致於禍亂如聖人之於去佞其戒尤為深切書曰在知¶
人在安民知人則哲安民則惠能哲而惠何憂乎巧言¶
孔壬伏願陛下貴平淡之道以用人使羣才不失其任¶
推哲惠之心以去佞使羣邪不干於正堯舜所以致治¶
而於變時雍者由斯道也臣偹位樞近内省尸素思竭¶
區區上禆聖政干冒旒冕伏俟嚴誅¶
<pb:KR2f0039_WYG_135-38a>¶
元豐三年彦博除大尉開府儀同三司復判河南府過¶
闕入覲上奏曰臣讀漢史鼂錯之策云五帝神聖其臣¶
莫能及故自親事臣謂錯之言乖謬頗甚因試論之夫¶
易之乾曰天道也君道也坤曰地道也臣道也天地既¶
位君臣之象著矣君臣交濟邦家之治隆矣而錯乃云¶
臣不及君故自親事然則古之聖帝明王安用輔相而¶
致治乎所謂五帝者堯舜為聖之優故仲尼刪詩書則¶
斷自唐虞為萬世法二典之載堯則有命羲和為天地¶
<pb:KR2f0039_WYG_135-38b>¶
四時之官允釐百工庶績咸熙舜則命禹平水土棄為¶
稷官契作司徒臯陶作士垂為共工益為朕虞伯夷秩¶
宗夔典樂龍納言皆選於衆而後用其人各任以職且¶
云僉曰汝諧慎柬之至也所以百工允釐熙帝之載如¶
此則堯舜果自親事乎仲尼曰舜何為哉端拱正南面¶
而已錯所謂自親事豈非乖謬乎若後之人君謂錯言¶
為是乃以一身一心兩耳兩目獨任自用以周天下之¶
萬務豈不殆哉又将使厥后自聖無復察邇言好問之¶
<pb:KR2f0039_WYG_135-39a>¶
裕仲尼云一言幾於喪邦者謂人莫己若則錯之言亦¶
幾於兹乎臣故著論深切以明之庶㡬有所補益¶
熈寧元年唐介拜參知政事先時宰相省閱所進文書¶
於待漏舍同列不得聞介謂曽公亮曰身在政府而文¶
書弗與知上或有所問何辭以對乃與同視後遂為常¶
帝欲用王安石公亮因薦之介言其難大任帝曰文學¶
不可任邪經術不可任邪吏事不可任邪對曰安石好¶
學而泥古故議論迂濶若使為政必多所變更退謂公¶
<pb:KR2f0039_WYG_135-39b>¶
亮曰安石果用天下必困擾諸公當自知之中書嘗進¶
除目數日不決帝曰當問王安石介曰陛下以安石可¶
大用即用之豈可使中書政事決於翰林學士臣近毎¶
聞宣諭某事問安石可即行之不可不行如此則執政¶
何所用恐非信任大臣之體也必以臣為不才願先罷¶
免安石既執政奏言中書處分劄子皆稱聖㫖不中理¶
者十八九宜止令中書出牒帝愕然介曰昔寇準用劄¶
子遷馮拯官不當拯訴之太宗謂前代中書用堂牒乃¶
<pb:KR2f0039_WYG_135-40a>¶
權臣假此為威福太祖時以堂帖重於敕命遂削去之¶
今復用劄子何異堂帖張洎因言廢劄子則中書行事¶
别無公式太宗曰大事則降勅其當用劄子亦須奏裁¶
此所以稱聖㫖也如安石言則是政不自天子出使輔¶
臣皆忠賢猶為擅命茍非其人豈不害國帝以為然¶
翰林學士司馬光論擇言事官當以三事為先上奏曰¶
臣今日面奉聖㫖令臣採訪可為諫官者宻具姓名聞¶
奏臣辭不獲命退而惶恐默自思忖凡擇言事官當以¶
<pb:KR2f0039_WYG_135-40b>¶
三事為先第一不愛富貴次則重惜名節三則曉知治¶
體具此三者誠亦難才臣愚何足以識别賢能竊謂已¶
試之人差為可信伏見三司塩鐵副使吕誨累居言職¶
不畏强禦再經謫降執節不回侍御史呂景外貌和厚¶
内守堅正見得知恥臨義不疑於臣所知之中此兩人¶
似堪其選更乞陛下博訪衆臣裁以聖意¶
二年光再舉諫官劄子曰臣昨日面奉聖㫖令臣採訪¶
可任諫官者密具姓名聞奏臣竊見龍圗閣直學士陳¶
<pb:KR2f0039_WYG_135-41a>¶
薦舊事陛下於藩邸其忠厚質直陛下必素知之直史¶
館蘇軾制䇿入優等文學富贍曉逹時務勁直敢言職¶
方員外郎王元規自少至長志操堅正所居之官皆著¶
風迹集賢校理趙彦若師民之子强學懿行不減於父¶
平居恂恂如不勝衣遇事剛勁人莫能奪此四人者臣¶
所素知竊謂可偹諫職伏乞聖明更賜裁擇¶
三年光又論不當復劄下舍人院須令草李定詞頭上¶
奏曰臣竊見近者朝廷除秀州判官李定為監察御史¶
<pb:KR2f0039_WYG_135-41b>¶
裏行知制誥李大臨蘇頌等累次封還詞頭數日来外¶
間皆言朝廷已為之寝罷今日復聞劄下舍人院須令¶
草詞臣竊意朝廷知大臨等既累次封還詞頭今復草¶
之則為反覆必難奉詔因欲以違命之罪罪之使今後¶
凡朝廷所行政令羣下無敢立異者若果如此則百執¶
事之人自非偷合茍容者皆不得立於朝政令或有得¶
失陛下復何從知之晏嬰所謂以水濟水賈山引秦之¶
季世以戒漢文帝者正患其如此耳臣前論逐臺諫官¶
<pb:KR2f0039_WYG_135-42a>¶
今又言大臨等非敢私此數人正為國家惜言路之絶¶
耳伏望陛下審思而謹行之勿使聰明遂至壅蔽則天¶
下幸甚¶
　貼黄國家不次用人固無常法然必使衆心厭服然¶
　　後為羙是以堯舜非不聰明也其命官皆先謀岳¶
　　牧既衆言僉同復明試以功而後用之故舉不失¶
　　能而上下雍熙也臣素不識李定實不知其行能¶
　　如何陛下果知其賢何不且試之以漸竢其功效¶
<pb:KR2f0039_WYG_135-42b>¶
　　顯著衆皆知之然後不次擢用則誰曰不可何必¶
　　今日與臣下力較勝負殆非人君廣大之體也¶
元豐七年光又薦范祖禹状曰右臣伏以報國之忠莫¶
如薦士負國之罪莫如蔽賢臣伏見奉議郎同編修資¶
治通鑑范祖禹智識明敏而性行溫良如不能言好學¶
能文而謙晦不伐如無所有操守堅正而圭角不露如¶
不勝衣祖禹乃今正議大夫致仕范鎮兄孫自祖禹年¶
未二十為舉人時臣已識之今年四十餘行義完固常¶
<pb:KR2f0039_WYG_135-43a>¶
如一日祖禹所為本末無如臣最熟知臣於熙寧三年¶
奏祖禹自前知資州龍水縣事同修資治通鑑至今首¶
尾一十五年由臣頑固編集此書久而不成致祖禹淹¶
固沈淪不得早聞逹於朝廷而祖禹安恬静默如可以¶
終身下位曽無留滯之念臣誠孤陋所識至少於士大¶
夫間罕遇其比况如臣者逺所不及凡臣所言莫非據¶
實不敢溢羙今所修書已畢祖禹應歸吏部别授差遣¶
臣竊為朝廷惜此良寳委棄榛莽伏望皇帝陛下特賜¶
<pb:KR2f0039_WYG_135-43b>¶
采㧞或使之供職祕省觀其述作或使之入侍經筵察¶
其學行自餘進用繫自聖志如蒙朝廷擢用後有不如¶
所舉臣甘與之同罪¶
熙寧元年右正言供諫職孫覺論人主不宜有輕羣臣¶
之心上奏曰臣風聞臣下之論陛下睿聖聪明之資不¶
世出之才以臨羣臣羣臣未有以望清光佐下風者故¶
陛下有輕羣臣之心雖未知信否而臣竊惑焉竊以帝¶
王之興亦各用其一時之人耳終不借才於異世也方¶
<pb:KR2f0039_WYG_135-44a>¶
今人才雖為乏少陛下欲興太平宜且随才試用将有¶
真賢大儒可與成功者至矣若必臯夔稷契然後為相¶
太公方召然後為将則臣恐難以待也昔者燕昭市骨¶
終得樂毅齊威不拒九九之數以成伯功譬之創大廈¶
者棟梁榱桷之材無所棄成大車者輪轅衡軏之用無¶
所遺以其各有所施各適其用故也昔魏武侯謀事而¶
當羣臣莫能逮退朝而有喜色吴起憂之楚荘王謀事¶
而當羣臣莫能及退朝而有憂色申公巫臣與之魏武¶
<pb:KR2f0039_WYG_135-44b>¶
之驕其臣楚荘王之自以為憂其度量相去逺矣書曰¶
能自得師者王謂人莫己若者亡夫王之與亡其為道¶
不同甚矣然其所以至此者乃在乎驕士與求益之間¶
夫求益而不已則天下之善歸之人主而兼天下之善¶
不王何也驕士而不已則不聞其過日與䜛諂面䛕之¶
人居如是雖謂之亡可也故古者天子聼政使公卿至¶
于列士獻詩瞽獻典史獻書師箴瞍賦矇誦百工諫庶¶
人𫝊語近臣盡規親戚補察瞽史教誨耆艾修之而後¶
<pb:KR2f0039_WYG_135-45a>¶
王斟酌焉夫矇瞽庶人非有以賢於王者然且不廢況¶
於朝廷之士哉詩曰詢于芻蕘書曰天下愚夫愚婦一¶
能勝予若芻蕘之賤夫婦之愚王者皆有所取則其兼¶
覽廣聴而至於幽隐及於㣲物者此道素行也今者公¶
卿侍從之官皆天子所與朝夕謀議以揆事圗䇿於堂¶
上者今其見也近者不過數刻逺者無召問賜對之期¶
其或乞至左右乃須待命數日然後得前以疎逺難見¶
之人迫於須㬰倉卒之間則其言不能逹其情其論不¶
<pb:KR2f0039_WYG_135-45b>¶
能究其事必矣陛下又或易之而意不在焉則見其才¶
愈下其論愈卑也陛下若能改用此道數見以盡其恩¶
切問以觀其意使其所懐得伸而無遁情則下莫敢不¶
盡雖其疎逺者亦且于于然而来矣陛下徧得天下之¶
士而大小各當於用則太平不旋踵而興若以人才皆¶
不足與有為而類忽之則臣恐其賢者容默茍簡以求¶
去不肖者偷合諂䛕以投陛下之隙若是則所失雖近¶
而為禍甚逺也易曰言出乎身加乎民行發乎邇見乎¶
<pb:KR2f0039_WYG_135-46a>¶
逺可不謹哉陛下垂意聼察不勝大幸¶
覺又論君臣相疑之弊上奏曰臣風聞羣臣竊論陛下¶
聖質甚羙毎加於初而聖治未能有改於他日此由聖¶
心所以待遇羣臣者未能曠然無疑羣臣之所以事陛¶
下者亦往往自疑於未信也臣嘗以謂天下之患最大¶
而尤切者莫甚於君臣相疑而相遇以僞夫以誠待物¶
物之格者幾何若以疑焉則誰敢自盡陛下欲使羣臣¶
人人自盡而比周朋黨之行不設䜛誣譛謗之説不行¶
<pb:KR2f0039_WYG_135-46b>¶
則莫若事至而制之以義言至而窮之以理也夫臣下¶
欲為比周朋黨䜛誣譛謗以蔽惑人主之聪明者其大¶
則欲擅主之權其小則欲干主之利陛下知權之所在¶
而謹持之知利之所出而謹守之則二者之患息矣所¶
謂持權者非以羣臣為不可任也陛下事至而不制之¶
以義言至而不窮之以理一切惟大臣之聼則權在大¶
臣必矣若將不任大臣而顧訪於他臣亦事至而不制¶
之以義言至而不窮之以理一切惟他臣之聼則權又¶
<pb:KR2f0039_WYG_135-47a>¶
在他臣矣屑屑然徒取諸此以益彼未見持權之善也¶
臣以謂陛下欲羣下之不為比周不為䜛譛莫若察之¶
以明而謹夫義理之所在欲羣下之不擅權利莫若進¶
賢逺佞而賞當功罰當罪也臣觀陛下即位以来進擢¶
羣臣其初未嘗不崇奨優異其後則或厭棄疎外僅不¶
陵藉之耳禮曰進人若将加諸膝退人若将墜諸淵此¶
人主之所尤宜戒者也臣竊以謂凡如此始信而終疑¶
之者雖其才或下不足以偹訪逮堪任使類或為人所¶
<pb:KR2f0039_WYG_135-47b>¶
間釁端一開則不得為全人臣恐陛下持此道不變數¶
年之後可以偹任使者少矣伏願察之以睿哲考之以¶
理義進退陞黜惟義所在則孰敢背公而徇私比下㒺¶
上以自近於誅戮哉¶
覺又論任賢使能之異上奏曰臣前日崇政論事或未¶
至切者反蒙陛下曲賜嘉納有事似至小推之所害極¶
大臣雖反復言之未蒙省察臣性愚訥奏對之際未能¶
悉盡事情退而追誦陛下之言未盡於理者臣請得偹¶
<pb:KR2f0039_WYG_135-48a>¶
論之臣歴觀書𫝊見人君用臣二道而已任賢使能之¶
分既殊任使之方亦異有道徳仁義忠言嘉謀可以任¶
天下之重揆萬事之理治亂安危之機未能兆於四海¶
而見之堂上詼詭譎怪若不可以用於時而收采捃摭¶
無不盡其所長此可謂役物而不役於物用人而不為¶
人用者也王者得此人焉任之者與之同心同徳猶元¶
首股肱焉付之以天下而上心不疑託之以四海而人¶
言不能間至於所知有限量所能有彼此譬之俎豆罇¶
<pb:KR2f0039_WYG_135-48b>¶
罍之為器輪轅棟宇之為木方圓大小短長曲直各適¶
於用而止耳此功用役使之士可以處外而不可處内¶
可以責之事功而不可責之言議謂之賢也則仁且有¶
智徳偹而才全不以富貴貧賤動其心不以用舍得喪¶
違其操人主不與之同量合徳則不可得而屈立其朝¶
而道不行則去故道徳之士常擇君而後起豈以人主¶
之取舍輕重移其心哉故人主之得此士也大則師之¶
其次友之則天下治矣謂之能也則奔走役使之人耳¶
<pb:KR2f0039_WYG_135-49a>¶
可貴可賤可榮可辱予奪而進退之惟上所令猶恐恐¶
然惟懼其君之厭已也然而世無是人則誰為君役誰¶
為君使者故明主謹視其臣之賢能而馭之各以其道¶
善馭臣者譬之善馭馬若夫鸞旗在前属車在後行不¶
數十里而舍則非稱徳之驥倍至之馬不可以駕君之¶
車及用之戰陳用之馳逐則非駿足疾驅超軼而絶塵¶
者不可以獲多而取勝善馭馬者亦謹視其所用而已¶
周禮以八柄馭羣臣漢書亦曰泛駕之馬跅弛之士亦¶
<pb:KR2f0039_WYG_135-49b>¶
在御之而已豈不信哉臣又聞詩曰文武吉甫萬邦為¶
憲又曰侯誰在矣張仲孝友説詩者曰宣王與孝友之¶
臣處内以文武之士征伐在人主左右而可處乎内者¶
非孝友之臣不可也書曰其侍御僕從㒺非正人以旦¶
夕承弼厥辟出入起居㒺有不欽然則備從官而不得¶
正人無乃非先王之意乎臣所謂近侍之官不可輕以¶
與人者以此故也陛下欲興太平以盡革天下之弊而¶
即位以来所奨㧞數人者多有口才而無實行務行險¶
<pb:KR2f0039_WYG_135-50a>¶
以徼幸而不循常理孔子曰逺佞人周公曰繼自今立¶
政其惟克用常人盖佞人者其言似忠信其行似方直¶
然而規以售君之寵而肆其志焉為其甚似而非也非¶
至明則莫之能察非至剛莫之能勝故雖若顔子者孔¶
子猶使逺之常人者奉法循理忠信而篤實終不以亡¶
為有以虗為盈随其所用大小各以見效至於無常之¶
人雖巫醫之賤不得為之為其變亂善惡顛倒是非足¶
以害上之政也今陛下欲尊寵孔子之所逺而棄忽周¶
<pb:KR2f0039_WYG_135-50b>¶
公之所用無乃非政化之羙歟陛下聖質高明絶出羣¶
臣之上羣臣未有以望萬分者故陛下思得卓越不覊¶
之士與之有為臣謂此輩獨可藉其精力收其智能駕¶
馭而使之不可以為侍從親近之臣也臣恐日浸月長¶
若此曹彚征墻進充滿於朝廷則賢人去正人逐其為¶
患禍尚可以一二而言之哉伏願陛下觀詩書之所任¶
使周公孔子之所用舍無速於近功小利則王道可成¶
禮樂可興伏惟留神察之不勝大幸¶
<pb:KR2f0039_WYG_135-51a>¶
覺又論果於用善斷於去惡上奏曰臣聞易否泰之辭¶
曰君子道長小人道消内陽而外隂内君子而外小人¶
則為泰泰者通而治也小人道長君子道消内隂而外¶
陽内小人而外君子則為否否者閉而亂也易之意謂¶
天道不能無隂陽人道不能無小人君子若陽氣盛長¶
萬彚通達則羣剛用事而隂伏於外矣聖人在上賢人¶
道亨則君子用事於内小人在外矣君子小人迭相消¶
長迭相勝負譬圎方之不相入氷炭之不同器然聖人¶
<pb:KR2f0039_WYG_135-51b>¶
在上則賢人出見於世将以有為此其氣類感通自然¶
之應也易曰雲從龍風從虎聖人作而萬物覩本乎天¶
者親上本乎地者親下則各從其類也臣又聞𫝊曰舜¶
有大功二十舉十六相去四凶也舜之治天下功徳多矣¶
𫝊不言其他而以八元八凱之進於朝鯀共工驩兜之¶
流於外以為功謂舜能辨羣臣之正邪處君子小人當¶
於内外則朝廷清明天下大治萬務雖衆何以加於此¶
哉臣又聞管子曰齊威公之郭問其父老郭何以亡父¶
<pb:KR2f0039_WYG_135-52a>¶
老曰以其善善而惡惡也威公曰若子之言乃賢君也¶
何至於亡父老曰不然郭君善善而不能用惡惡而不¶
能去所以亡也然則人主有善善惡惡之心於用舍之¶
際遲疑而不忍及其乆邪臣進而正臣退小人得志而¶
君子潔身以去則其不亡者希矣臣又聞書曰爾無昵¶
于憸人充耳目之官廸上以非先王之典謂人主所任¶
以為耳目者必皆正人吉士則其行篤實其言忠信所¶
以道上者皆先王之法言也人主之患莫大於昵近小¶
<pb:KR2f0039_WYG_135-52b>¶
人小人之言人主不必盡用萬一見聴害政大矣古之¶
人君亦有知其小人而用數以役之者初則愛其才藉¶
其力謂可以駕馭而用之及其既乆狎熟慣習先意承¶
㫖卜射人主所好惡之事焉人主忽不自覺其説茍得¶
行則正人相引去而亂敗随之矣故曰與不善人居如¶
入鮑魚之肆久而不知其臭也臣竊惟陛下以堯舜之¶
質濬明不世出之才即位未幾進退大臣如數白黒四¶
海九州莫不注心拭目以望太平而朝廷之上忠邪混¶
<pb:KR2f0039_WYG_135-53a>¶
淆君子齰舌而不敢言正人徊徨而欲去嵗且再朞而¶
功緒落落未有治安之漸以陛下之明判此無難者然¶
優游牽制有所不忍恐其有以得於陛下而陛下惑猶¶
未觧也若爾則臣知陛下之計誤矣陛下幸少垂意臣¶
言法否泰之象使君子小人各得内外之常處以成虞¶
舜進賢去佞之大功果於用善斷於去惡不為郭父老¶
所憂一清耳目之路使先王之典日陳於前臣知天下¶
不足治太平不難成也¶
<pb:KR2f0039_WYG_135-53b>¶
覺又論諫官貶秩不當再舉其職奏曰臣近准敕命降¶
授前件官同知諫院臣已祗受訖於二十一日正衙二¶
十三日門謝並畢臣竊以告臣之辭云薦引公卿措置¶
職任此而輕肆宜有懲責臣受命已来夙夜惟思若以¶
臣畎畆無状學問零落不足以拾遺左右論大臣能否¶
則已矣若以臣所論不當於理則臣所學於古者如此¶
敢違臣所學以徇世乎然敕命已下不敢遽有論列既¶
乞補外而三状聞奏未蒙報可臣欲勉强就職則臣方¶
<pb:KR2f0039_WYG_135-54a>¶
以言忤㫖得罪奪官𫝊曰人臣不見察於君不敢立於¶
朝臣雖闇愚敢忘斯義臣謹上考聖人旁稽傳記反覆¶
一二為陛下言之非以避臣之罪也将以明君臣之義¶
也陛下幸赦其罪使得畢陳臣聞孔子所謂諫臣七人¶
者三公四輔也天子與此七人者處而䋲愆糾繆格君¶
心之非羣臣之賢不肖相與謀議而進退之冺然不見¶
其辨爭之迹而治化已成於天下後世七人者不任其¶
責始以小官與人主論辨天下之萬事故諫官雖㣲而¶
<pb:KR2f0039_WYG_135-54b>¶
與謀於王體與聞於國論宰相與人主進退賢不肖於¶
廟堂之上諫官與人主别白賢不肖於造膝之間其所¶
從来乆矣孔子曰君子之仕行其義也又曰勿欺也而¶
犯之故臣之事陛下也情不敢隐而每犯顔焉義之所¶
在則言之不疑又聞孔子曰君子之事君也将順其羙¶
匡救其惡晏子曰君所謂可而有否焉臣獻其否而成¶
其可君所謂否而有可焉臣獻其可而去其否若如告¶
辭所謂則人臣之義有匡救而無将順有獻否而無成¶
<pb:KR2f0039_WYG_135-55a>¶
可始得事君之義而無隐情也或者乃謂諫臣小官不¶
當與人主進退大臣之事又或云諫臣雖可以論大臣¶
之賢不肖然不當云以某代某臣又以為不然衞大夫¶
史鰌以蘧伯玉賢而不用彌子瑕不肖而任事數以諌¶
而君不聼死且不懈至以屍諫衞公卒退彌子瑕而用¶
蘧伯玉成帝時御史大夫缺谷永薦薛宣成帝用之鮑¶
宣以諫大夫上言請黜汝昌侯傅商方陽侯孫寵宜淩¶
侯息夫躬而召用故大司馬傅喜故大司空何武師丹¶
<pb:KR2f0039_WYG_135-55b>¶
故丞相孔光故左将軍彭宣明年上遂召孔光免孫寵¶
息夫躬又召何武彭宣復為三公杜詩以南陽太守上¶
疏稱伏湛柱石之臣宜居輔弼郎顗言黃瓊李固可任¶
時政伊尹傅説不足為比此數人者皆位下言輕或勸¶
人主進退大臣或欲以某代某當時或用或不用焉未¶
嘗以為非也唐之盛在太宗之臣莫如魏徴時有言徴¶
阿黨親戚者太宗使温彦博按之又使彦博責徴不得¶
不存形迹他日徴入奏曰臣聞君臣叶心義同一體未¶
<pb:KR2f0039_WYG_135-56a>¶
聞不存公道唯事形迹若君臣上下同遵此路則邦之¶
興喪或未可知太宗改容曰吾已悔之若徴之言可謂¶
深得治體矣使太宗以形迹待羣臣羣臣以形迹事太¶
宗嫌疑猜阻上下之情不通則與秦之末世何異豈能¶
成貞觀之治哉今使言者論羣臣之非而不言其是論¶
羣臣之惡而不言其羙稱其人不得言堪某職述其才¶
不得言堪某任其為形迹豈不甚哉臣雖非魏徴之賢¶
實欲陛下復太宗之治也故臣之事陛下也知盡臣之¶
<pb:KR2f0039_WYG_135-56b>¶
義而無隐情上不見三公之尊下不知九品之賤愚智¶
忠邪茍知其詳者悉以獻於左右𫝊曰為人臣者無以¶
有已明委質以事君則身非已有生殺予奪唯上所令¶
𫝊曰匹夫不可奪志豈謂可殺可生者身也可予可奪¶
而志不可以奪歟以臣賤㣲言論不合放廢竄逐何傷¶
於治聖恩博大纔奪兩官或周章震擾喪其所圗遂於¶
陛下懐不盡之意則罪莫大焉況臣自供諫職纔及兩¶
月得對至于五六而章十餘上臣之本末計亦粗簡聖¶
<pb:KR2f0039_WYG_135-57a>¶
心然臣所言無一見效臣論樞密使邵允在位無状而¶
陛下疑之論御史中丞滕甫姦邪而陛下不信則是臣¶
行猶可疑而言不足聼也陛下置左右耳目之臣而取¶
言行無足采者不知将何補於治臣所以區區求去者¶
非徒不得其言亦以深為陛下謀耳伏望聖慈特賜檢¶
臣前後三状罷臣言職除一外官臣見居家待罪所有¶
實錄院檢討同知諫院管幹國子監臣並不敢供職¶
二年覺又論不必毎事遣使状奏曰臣聞朝廷務一切¶
<pb:KR2f0039_WYG_135-57b>¶
更制庶事将多遣官出諸路以集之臣竊以為過矣本¶
朝承百年之弊事有偏而不舉溢而不救者不可勝數¶
将欲變而新之則在張其綱紀正其法度擇羣材而付¶
之若事事遣使凡皆出於朝廷則臣恐不盡事情而又¶
生勞擾之弊也臣竊以諸路使者多是朝廷素所選擢¶
乆更任使幸以成法授之必能集事其間或有繆懦不¶
才不勝任者自可換以才吏若又難得職任相當者則¶
若近嵗權發遣及副使判官之類或召至京師或朝廷¶
<pb:KR2f0039_WYG_135-58a>¶
臨遣使其法度出於一而議論精詳則自集事矣或諸¶
路使者不可多置不足以分幹庶事則聼其辟舉属吏¶
若近者發運使之於東南則人皆知朝廷所以付畀之¶
意而務竭其力今不擇才否一切遣使代治其職則庸¶
者得以偷安而才者不勸矣¶
三年覺又論罷司馬光樞密范鎮封駮司不當上奏曰¶
臣前日延和面奉聖㫖議改青苖法復常平舊制又患¶
諸路提舉非其人有意更易臣竊喜嘆以為中外之論¶
<pb:KR2f0039_WYG_135-58b>¶
正欲如此而聖諭及之真臣等之所望四方之所幸也¶
翹足企首以候徳音昨日又聞罷司馬光樞密副使罷¶
范鎮通進封駮司若以司馬光争論青苖新法拒違詔¶
除鎮從而和之駮正而不肯下則是青苖之議持之尚¶
堅而延和宣諭或亦有不果者歟臣屢嘗奏聞青苖新¶
法極為細事徒以大臣講求不詳議論不審而倉猝茍¶
且擾動天下故人情不安論難鋒起當此時雖有善謀¶
良法難以推行況考之於古而或差施之於今而未當¶
<pb:KR2f0039_WYG_135-59a>¶
措置舛錯如此其甚者哉奈何以難行之法惡人議之¶
至罷一樞密副使絀一封駮司流聞四方所損不細𫝊¶
載後世何以觀法昔成王剪桐葉以戲叔虞史佚從而¶
封之曰天子無戲言西府之重何止有加司馬光之直¶
諒豈但方於叔虞誥敕之嚴固不並於桐葉陛下有戲¶
言之過則號令之所被眩人以空虗無用之文誥命之¶
所加示人以玩弄可移之物書曰令出惟行不惟反易¶
曰渙汗其大號令行而更收汗出而復反何以使人信¶
<pb:KR2f0039_WYG_135-59b>¶
而誅其或惰者乎朝廷張官分職固欲人守其官士稱¶
其職也范鎮封駮識者莫不是之不能聼用其言奈何¶
罷其職任𫝊曰守道不如守官鎮能守其官是封駁得¶
人也遽然罷之豈将患其不順己耶不順陛下者多見¶
容不順執政者輒見斥臣恐人主之權或移於下矣失¶
職者固法之所誅守官者又朝廷之所棄不知陛下将¶
取固禄保位茍容其身以偹貟充數乎不然何宜進者¶
反聼其罷宜任者反從而黜耶臣以陛下致今日之紛¶
<pb:KR2f0039_WYG_135-60a>¶
紜而在朝羣臣往往求去者何耶徒以青苖新法人情¶
不安所遣使者多非其人大臣建議而不從言者力争¶
而不聼至於罷免柄臣之新命黜責禁近之守官推劾¶
諫臣之風聞内外騰沸駭動四方臣竊憂他變相縁而¶
生治亂從此分矣伏望聖慈采羣論之所長奮乾剛之¶
獨斷稍復常平之舊法悉罷提舉之庶官自然人情復¶
安中外如故¶
　¶
<pb:KR2f0039_WYG_135-60b>¶
　¶
　¶
　¶
　¶
　¶
　¶
　¶
　歴代名臣奏議卷一百三十五¶
