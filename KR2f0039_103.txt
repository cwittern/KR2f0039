# -*- mode: mandoku-view; -*-
#+TITLE: 歷代名臣奏議
#+DATE: 2015-08-24 22:33:44.899897
#+PROPERTY: ID KR2f0039
#+PROPERTY: BASEEDITION WYG    
#+PROPERTY: JUAN 卷一百三
<pb:KR2f0039_WYG_103-1a>¶
欽定四庫全書¶
　歴代名臣奏議卷一百三¶
　　　　　　　　　　　明　楊士竒等　撰¶
　　都邑¶
晉侯謀去故絳諸大夫皆曰必居郇瑕氏之地沃饒而¶
近盬國利君樂不可失也韓獻子將新中軍公揖而入¶
曰何如對曰不可郇瑕氏土薄水淺其惡易覯易覯則¶
民愁民愁則墊隘於是乎有沈溺重膇之疾不如新田¶
<pb:KR2f0039_WYG_103-1b>¶
土厚水深居之不疾有汾澮以流其惡且民從教十世¶
之利也夫山澤林盬國之寶也國饒則民驕逸近寳公¶
室乃貧不可謂樂公說從之遷於新田¶
漢高帝五年劉敬戍隴西過洛陽髙帝在焉劉敬脫輓¶
輅衣其羊裘見齊人虞將軍曰臣願見上言便事虞將¶
軍欲與之鮮衣劉敬曰臣衣帛衣帛見衣褐衣褐見終¶
不敢易衣於是虞將軍入言上上召入見賜食已而問¶
劉敬劉敬說曰陛下都洛陽豈欲與周室比隆哉上曰¶
<pb:KR2f0039_WYG_103-2a>¶
然劉敬曰陛下取天下與周室異周之先自后稷堯封¶
之邰積德累善十有餘世公劉避桀居豳太王以狄伐¶
故去豳杖馬箠居岐國人爭隨之及文王為西伯斷虞¶
芮之訟始受命吕望伯夷自海濱來歸之武王伐紂不¶
期而㑹孟津之上八百諸侯皆曰紂可伐矣遂滅殷成¶
王即位周公之屬傅相焉廼營成周洛邑以此為天下¶
之中也諸侯四方納貢職道里均矣有德則易以王無¶
德則易以亡凡居此者欲令周務以德致人不欲依阻¶
<pb:KR2f0039_WYG_103-2b>¶
險令後世驕奢以虐民也及周之盛時天下和洽四夷¶
鄉風慕義懐德附離而並事天子不屯一卒不戰一士¶
八夷大國之民莫不賓服効其貢職及周之衰也分而¶
為兩天下莫朝周不能制也非其德薄也而形勢弱也¶
今陛下起豐擊沛収卒三千人以之徑往而卷蜀漢定¶
三秦與項羽戰滎陽爭成皋之口大戰七十小戰四十¶
使天下之民肝腦塗地父子暴骨中野不可勝數哭泣¶
之聲未絶傷痍者未起而欲比隆於成康之時臣竊以¶
<pb:KR2f0039_WYG_103-3a>¶
為不侔也且夫秦地被山帶河四塞以為固卒然有急¶
百萬之衆可具也因秦之故資甚美膏腴之地此所謂天¶
府者也陛下入關而都之山東雖亂秦之故地可全而¶
有也夫與人鬬不搤其肮拊其背未能全其勝也今陛¶
下入關而都案秦之故地此亦搤天下之肮而拊其背¶
也髙帝問群臣群臣皆山東人爭言周王數百年秦二¶
世即亡不如都周上疑未能决及留侯明言入關便即¶
日車駕西都關中¶
<pb:KR2f0039_WYG_103-3b>¶
劉敬說上都關中上疑之左右大臣皆山東人多勸上¶
都洛陽雒陽東有成皋西有殽澠背河向雒其固亦足¶
恃張良曰雒陽雖有此固其中小不過數百里田地薄¶
四靣受敵此非用武之國夫闗中左殽函右隴蜀沃野¶
千里南有巴蜀之饒北有胡苑之利阻三靣而固守獨¶
以一靣東制諸侯諸侯安定河渭漕輓天下西給京師¶
諸侯有變順流而下足以委輸此所謂金城千里天府¶
之國劉敬說是也於是上即日駕西都關中¶
<pb:KR2f0039_WYG_103-4a>¶
晉簡文帝時桓温欲經緯中國以河南粗平将移都洛¶
陽朝廷畏温不敢為異而北土蕭條人情疑懼雖並知¶
不可莫敢先諌著作郎孫綽乃上䟽曰伏見征西大将¶
軍臣温表便當躬率三軍討除二寇蕩滌河渭清灑舊¶
京然後神旂電舒朝服濟江反皇居於中土正玉衡於¶
天極斯超世之宏圖千載之盛事然臣之所懐竊有未¶
安以為帝王之興莫不藉地利人和以建功業貴能以¶
義平暴因而撫之懐愍不建淪胥秦京遂令胡戎交侵¶
<pb:KR2f0039_WYG_103-4b>¶
神州絶綱土崩之釁誠由道䘮然中夏蕩蕩一時横流¶
百郡千城曽無完郛者何哉亦以地不可守投奔有所¶
故也天祚永革中宗龍飛非惟信順協於天人而已實¶
賴萬里長江畫而守之耳易稱王公設險以守其國險¶
之時義大矣哉斯已然之明效也今作勝談自當任道¶
而遺險校實量分不得不保小以固存自䘮亂已来六¶
十餘年蒼生殄滅百不遺一河洛丘墟圅夏蕭條井堙¶
木刋阡陌夷滅生理茫茫永無依歸播流江表已經數¶
<pb:KR2f0039_WYG_103-5a>¶
世存者長子老孫亡者丘隴成行雖北風之思感其素¶
心目前之哀實為交切若遷都旋軫之日中興五陵即¶
復&KR0225;成遐域泰山之安既難以理保烝烝之恩豈不纒¶
於聖心哉温今此舉誠欲大覽始終為國逺圖向無山¶
陵之急亦未首決大謀獨任天下之至難也今發憤忘¶
食忠慨亮到凡在有心孰不致感而百姓震駭同懐危¶
懼者豈不以反舊之樂賖而趨死之憂促哉何者植根¶
於江外數十年矣一朝拔之頓驅踧於空荒之地提挈¶
<pb:KR2f0039_WYG_103-5b>¶
萬里踰險浮深離墳墓棄生業富者無三年之糧貧者¶
無一飡之飯田宅不可復售舟車無従而得捨安樂之¶
國適習亂之鄉出必安之地就累卵之危将頓仆道塗¶
飄溺江川僅有逹者夫國以人為本疾寇所以為人衆¶
䘮而寇除亦安所取哉此仁者所宜哀矜國家所宜深¶
慮也自古今帝王之都豈有常所時隆則宅中而圖大¶
勢屈則遵養以待㑹使徳不可勝家有三年之積然後¶
始可謀太平之事耳今天時人事有未至者矣一朝欲¶
<pb:KR2f0039_WYG_103-6a>¶
一宇宙無乃頓而難舉乎臣之愚計以為且可更遣一¶
將有威名資實者先鎮洛陽於陵所築二壘以奉衛山陵¶
掃平梁許清一河南運漕之路既通然後盡力於開墾¶
廣田積榖漸為徙者之資如此賊見亡徴勢必逺竄如¶
其迷逆不化復欲送死者南北諸軍風馳電赴若身手¶
之救痛癢率然之應首尾山陵既固中夏小康陛下且¶
端委紫極増脩徳政躬行漢文簡樸之至去小恵節㳺¶
費審官人練甲兵以養士滅寇為先十年行之無使隳¶
<pb:KR2f0039_WYG_103-6b>¶
廢則貧者殖其財怯者先其勇人知天徳赴死如歸以¶
此致政猶運諸掌握何故捨百勝之長理舉天下而一¶
擲哉陛下春秋方富温克壮其猷君臣相與𢎞養徳業¶
括嚢元吉豈不快乎今温唱髙議聖朝互同臣以輕微¶
獨獻管見出言之難實在今日而臣區區必聞天聽者¶
竊以無諱之朝狂瞽進說芻蕘之謀聖賢所察所以不¶
勝至憂觸冒干陳若陛下垂神温少㽞思豈非屈於一¶
人而允億兆之願哉如以干忤罪大欲加顯戮使丹誠¶
<pb:KR2f0039_WYG_103-7a>¶
上逹退受刑誅雖沒泉壤尸且不朽¶
宋孝武帝大明二年朝議欲依古制置王畿揚州移治¶
㑹稽猶以星變故也尚書吏部郎沈懐文曰周制封畿¶
漢置司𨽻各因時宜非好相反安民寧國其揆一也茍¶
民心所安天亦従之未必改今追古乃致平壹神州舊¶
壤歴代相承異於邉州或罷或置既物情不說容虧化¶
本上不従¶
梁元帝承聖二年下詔将還建康将軍胡僧祐黄羅漢¶
<pb:KR2f0039_WYG_103-7b>¶
宗懔劉瑴諫曰建業王氣已盡與虜止隔一江若有不¶
虞悔無及也上令朝臣議之朱買臣上言曰建康舊都¶
山陵所在荆鎮邉疆非王者之宅願陛下勿疑以致後¶
悔臣家在荆州豈不願陛下居此但恐是臣富貴非陛¶
下富貴耳¶
後魏孝文帝外示南討意在謀遷齋於明堂左人詔太¶
常卿王諶親令龜卜易筮南伐之事其兆遇革帝曰此¶
是湯武革命順天應人之卦也羣臣莫敢言任城王澄¶
<pb:KR2f0039_WYG_103-8a>¶
進曰易言革者更也将欲應天順人革君臣之命湯武¶
得之為吉陛下帝有天下重光累葉今曰卜征乃可伐¶
叛不得云革命此非君人之卦未可全為吉也帝厲聲¶
曰象云大人虎變何言不吉也澄曰陛下龍興既久豈¶
可方同虎變帝勃然作色曰社稷我社稷任城而欲沮¶
衆也澄曰社稷誠知陛下之社稷然臣是社稷之臣子¶
豫參顧問敢盡愚𠂻髙祖既銳意必行惡澄此對久之¶
乃觧曰各言其志亦復何傷車駕還宫便召澄未及升¶
<pb:KR2f0039_WYG_103-8b>¶
階遥謂曰向者之革卦今更欲論之明堂之忿懼衆人¶
競言阻我大計故厲色怖文武耳想觧朕意也乃獨謂¶
澄曰今日之行誠知不易但國家興自北土徙居平城¶
雖富有四海文軌未一此間用武之地非可文治移風¶
易俗信為甚難崤函帝宅河洛王里因兹大舉光宅中¶
原任城意以為何如澄曰伊洛中區均天下所據陛下¶
制御華夏輯平九服蒼生聞此應當大慶帝曰北人戀¶
本忽聞将移不能不驚擾也澄曰此既非常之事當非¶
<pb:KR2f0039_WYG_103-9a>¶
常之人所知惟須決之聖懐此輩亦何能為也髙祖曰¶
任城便是我之子房加撫軍大将軍太子少保又兼尚¶
書左僕射¶
隋文帝嫌長安城制度狭小将遷都夜與髙熲蘇威二¶
人定議散騎常侍&KR0067;季才旦而奏曰臣仰觀𤣥象俯察¶
圖記龜兆允襲必有遷都且堯都平陽舜都冀土是知¶
帝王居止世代不同且漢營此城經今将八百嵗水皆¶
鹹鹵不甚宜人願陛下協天人之心為遷徙之計髙祖¶
<pb:KR2f0039_WYG_103-9b>¶
愕然謂熲等是何神也遂發詔創新都於龍首山¶
唐武后時麟臺正字陳子昻上諫靈駕入京書曰臣聞¶
明主不惡切直之言以納忠烈士不憚死亡之誅以極¶
諌故有非常之策者必待非常之時有非常之時者必¶
待非常之主然後危言正色抗議直辭赴湯鑊而不廻¶
至誅夷而無悔豈徒欲詭世誇俗厭生樂死者哉實以¶
為殺身之害小存國之利大故審計定議而甘心焉况¶
乎得非常之時遇非常之主言必獲用死亦何驚千載¶
<pb:KR2f0039_WYG_103-10a>¶
之跡将不朽於今日矣伏惟大行皇帝遺天下棄群臣¶
萬國震驚百姓屠裂陛下以徇齊之聖承宗廟之重天¶
下之望喁喁如也莫不冀䝉聖化獲保餘年太平之主¶
将復在於今日矣况皇太后又以文母之賢叶軒宫之¶
輝軍國大事遺詔決之唐虞之際於斯盛矣臣伏見詔¶
書梓宫将遷西京鑾輿亦欲陪幸計非上策智者失圖¶
廟堂未聞骨鯁之謀朝廷多有順従之議愚臣竊惑以¶
為過矣伏自思之生聖日沐皇風摩頂至踵莫非亭育¶
<pb:KR2f0039_WYG_103-10b>¶
不能歴丹鳳抵濯龍北面玊階東望金屋抗音而正諌¶
者聖王之罪人也所以不顧萬死乞見一言願蒙聴覽¶
甘就鼎鑊伏惟陛下察之臣聞秦據咸陽之時漢都長¶
安之日山河為固天下服矣然猶北假胡苑之利南資¶
巴蜀之饒自渭入河轉闗東之粟踰沙絶漠致山西之¶
寳然後能削平天下彈壓諸侯長轡利策横制宇宙今¶
則不然燕代廹匈奴之侵巴隴嬰吐蕃之患西蜀疲老¶
千里贏糧北國丁男十五乗塞嵗月奔命其弊不堪秦¶
<pb:KR2f0039_WYG_103-11a>¶
之首尾今為闕矣即所餘者獨三輔之間耳頃遭荒饉¶
人被洊饑自河而西無非赤地循隴已北罕逢青草莫¶
不父兄轉死妻子流離委家䘮業膏原潤莾此朝廷之¶
所備知也賴以宗廟神靈皇天悔禍去嵗薄稔前秋稍¶
登使羸瘵之餘得保性命天下幸甚可謂厚矣然則流¶
人未返田野尚蕪白骨縦横阡陌無主至於蓄積猶可¶
哀傷陛下不料其難貴従先意遂欲長驅大駕按節秦¶
京千乗萬騎何方取給況山陵初制穿復未央土木工¶
<pb:KR2f0039_WYG_103-11b>¶
匠必資徒役今欲率疲弊之衆興數萬之軍徴發近畿¶
鞭撲羸老鑿山採石驅以就功但恐春作無時秋成絶¶
望凋瘵遺噍再罹饑(一作/艱)苦倘不堪其弊必有逋逃子¶
来之頌其将何詞以述之此亦宗廟之大機不可不深¶
(一作/審)圖也況國無兼嵗之儲家鮮匝時之蓄一旬不雨¶
猶可深憂忽加水旱人何以濟陛下不深察始終獨違¶
群議臣恐三輔之弊不止如前日矣且天子以四海為¶
家聖人包六合為宇宙歴觀邃古以至於今何嘗不以¶
<pb:KR2f0039_WYG_103-12a>¶
三王為仁五帝為聖故雖周公制作夫子著眀莫不著¶
述堯舜憲章文武為百王之鴻烈作千載之雄圖然而¶
舜死陟方𦵏蒼梧而不返禹㑹群后歿稽山而永終豈¶
其愛蠻夷之郷而鄙中國哉實欲将示聖人之無外也¶
故能使墳籍以為美談帝王以為髙範況我巍巍大聖¶
轢帝登皇日月所照莫不率俾何獨秦豐之地可置山¶
陵河洛之都不堪園寝陛下豈不察之愚臣竊為陛下¶
惜也且景山崇麗秀冠羣峯北對嵩邙西望汝海居祝¶
<pb:KR2f0039_WYG_103-12b>¶
融之故地連太昊之遺墟帝王圖跡縦横左右園陵之¶
美復何加焉陛下曽未察之謂其不可愚臣鄙見良足¶
尚矣況瀍澗之中天地交㑹北有太行之險南有宛葉¶
之饒東壓江淮食湖海之利西馳崤澠據闗河之寳以¶
聖眀之主養淳粹之人天下和平恭已正南面而已陛¶
下不思瀍洛之壮觀闗隴之荒蕪遂欲棄太山之安履¶
焦原之險忘神器之大寳徇曽閔之小節愚臣暗昩以¶
為甚也陛下何不覽諌臣之策採行路之謡諮謨太后¶
<pb:KR2f0039_WYG_103-13a>¶
平章宰輔使(一作/協)蒼生之望知有所安天下豈不幸甚¶
昔者平王遷周光武都洛山陵寝廟不在東京宗社墳¶
塋並居西土然而春秋美為始王漢書載為代祖豈其¶
不願孝哉何聖賢褒貶於斯濫矣實以時有不可事有¶
不(一作/必)然盖欲遺小存大去禍歸福聖人所以為貴也¶
夫小不忍而亂大謀仲尼之至誡願陛下察之若以臣¶
愚不用朝議遂行臣恐闗隴之憂無時休息臣又聞太¶
原蓄巨萬之倉洛口積天下之粟國家之寳斯為大矣¶
<pb:KR2f0039_WYG_103-13b>¶
今欲捨而不顧背以長驅有識震驚天下失望倘鼠竊¶
狗盜萬一不圖西入陜州之郊東犯武穴之鎮盜敖倉¶
一抔之粟陛下何以預遏之此天下之至機不可不深¶
懼也雖則盜未旋踵誅刑已及滅其九族焚其妻子泣¶
辜雖恨将何及焉故曰先謀後事者逸先事後圖者失¶
國之利器不可以示人斯言不徒設也固願陛下念之¶
臣西蜀野人本在林藪幸屬交泰得遊王國故知不在¶
其位者不謀其政亦欲退身巖谷滅跡朝廷竊感婁敬¶
<pb:KR2f0039_WYG_103-14a>¶
委輅干非其議圖漢策於萬全取鴻名於千古臣何獨¶
怯而不及之哉所以敢觸龍鱗死而無恨庶萬有一中¶
或垂察焉臣子昻誠惶誠恐死罪死罪¶
代宗時郭子儀為京城㽞守自變生倉卒賴子儀復安¶
故天下皆咎程元振羣臣數論奏元振懼乃說帝都洛¶
陽帝可其計子儀奏曰雍州古稱天府右隴蜀左崤函¶
襟馮終南大華之險背負清渭濁河之固地方數千里¶
帶甲十餘萬兵彊士勇真用武之國秦漢所以成帝業¶
<pb:KR2f0039_WYG_103-14b>¶
也後或處而泰去而亡者不一姓故髙祖先入闗定天¶
下太宗以来居洛陽者亦鮮先帝興朔方誅慶緒陛下¶
席西土戮朝義雖天道助順亦地勢則然比吐蕃馮陵¶
而不能抗者臣能言其略夫六軍皆市井人竄虚名逃¶
實賦一日驅以就戰有百奔無一前又宦豎掩迷庶政¶
荒奪遂令陛下彷徨暴露越在陕服斯委任失人豈秦¶
地非良哉今道路流言不識信否咸謂且都洛陽洛陽¶
自大盜以来焚埃略盡百曹榛荒寰服不滿千戸井邑¶
<pb:KR2f0039_WYG_103-15a>¶
如墟豺狼羣皥東薄鄭汴南界徐北綿懐衛及相千里¶
蕭條亭舎不烟何以奉萬乗牲餼供百官次舎哉且地¶
狹阸裁數百里險不足防適為鬬埸陛下意者不以京¶
畿新罹剽蹂國用不足乎昔衛為狄滅文公廬於曹衣¶
大布之衣冠大帛之冠卒復舊邦况赫赫天子躬儉節¶
用寧為一諸侯下哉臣願陛下斥素餐去冗食抑閹寺¶
任直臣薄征弛役䘏隠撫鰥委宰相以簡賢任能付将¶
臣以訓兵禦侮則中興之功日月可冀惟時邁亟還見¶
<pb:KR2f0039_WYG_103-15b>¶
宗廟謁園陵再造王家以幸天下帝得奏泣謂左右曰¶
子儀固社稷臣也朕西決矣乗輿還子儀頓首請罪帝¶
勞曰用卿晚故至此乃賜鐡劵圖形淩烟閣¶
昭宗乾寧初朱朴擢國子毛詩博士上書言當世事議¶
遷都曰古王者不常厥居皆觀天地興衰随時制事闗¶
中隋家所都我實因之凡三百嵗文物資貨奢侈僭偽¶
皆極焉廣明巨盜陷覆宫闕局署帑藏里閈井肆所存¶
十二比幸石門華隂十二之中又亡八九髙祖太宗之¶
<pb:KR2f0039_WYG_103-16a>¶
制蕩然矣夫襄鄧之西夷漫數百里其東漢輿鳳林為¶
之闗南菊潭環屈而流屬於漢西有上洛重山之險北¶
有白崖聨絡乃形勝之地沃衍之墟若廣浚漕渠運天¶
下之財可使大集自古中興之君去已衰之衰就未王¶
而王今南陽漢光武雖起而未王也臣視山河壮麗䖏¶
多故都已盛而衰難可興已江南土薄水淺人心囂浮¶
輕巧不可以都河北土厚水深人心彊愎狠戾不可以¶
都惟襄鄧實惟中原人心質良去秦咫尺而有上洛為¶
<pb:KR2f0039_WYG_103-16b>¶
之限永無夷狄侵軼之虞此建都之極選也不報¶
宋仁宗時陕西四路安撫沿邉招討使范仲淹上論脩¶
建北京状曰臣危言孤立久荷聖知當此旰昃之憂豈¶
可循黙自守雖以言而取罪亦以盡臣子之心臣先於¶
景祐三年五月初在開封府曽進劄子言西洛帝王之¶
宅絶無儲備乞聖慈以将有朝陵為名使東道有餘則¶
運而西上西道有餘則運而東下數年之間庶㡬有備¶
太平則居東京舟車輻輳之地以便天下急難則守西¶
<pb:KR2f0039_WYG_103-17a>¶
洛山河之宅以保中原當時臣言西洛可營者以備急¶
難也今北事既動營洛已晚臣今别有愚見請一二以¶
陳之臣竊聞脩建北京以禦大敵以臣料之可張虚聲¶
未可為倚何哉河朔地平去邉千里敵騎豪健晝夜兼¶
馳不十數日可及澶淵陛下乗輿一動千乗萬騎非數¶
日可辦倉卒之間敵騎已近欲進北京其可及乎此未¶
可一也又承平已久人不知戰聞敵大至羣情憂恐陛¶
下引憂恐之師進渉危地或有驚潰在爪牙之臣誰能¶
<pb:KR2f0039_WYG_103-17b>¶
制之此未可二也又北京四靣盡平絶無險阨之地儻¶
乗輿安然到彼而敵騎旁過直趨河南於澶淵四靣乗¶
凍而渡京師無備将何以支宗廟社稷宫禁府庫皇宗¶
戚里之屬千官百辟之家六軍萬民血属盡在無金城¶
湯池可傍無堅甲利兵可禦陛下行在河朔心存京師¶
豈無囘顧之大憂乎此未可三也假使大河未凍敵不¶
得渡而直圍守澶淵聲言向闕以割地㑹盟為請當此¶
之時京師無備烽塵俯逼陛下能堅守不動而拒請乎¶
<pb:KR2f0039_WYG_103-18a>¶
唐明皇時禄山為亂舊将哥舒翰以四十萬兵屯守潼¶
闗請不出戰且以困賊楊國忠促令進討一戰大敗遂¶
陷長安今京師無備敵或南牧朝廷必促河朔諸将出¶
兵截戰萬一不勝則有天寳之患朝廷将安徃乎昔煬¶
帝盤逰淮甸違逺闗中唐祖據之隋室遂傾明皇出幸¶
西蜀非肅宗立於朔方天下不復為唐矣徳宗欲幸益¶
郡李晟累奏乞且幸山南以繫人心乃知朝廷萬邦之¶
根本今陕西河北聚天下之重兵如京師揺動違逺重¶
<pb:KR2f0039_WYG_103-18b>¶
兵則奸雄奮飛禍患四起臣聞天有九閽帝居九重是¶
以王公法天設險以安萬國也易曰天險不可升地險¶
山川丘陵王公設險以守其國正在今日矣臣請陛下¶
速脩東京髙城深池軍民百萬足以為九重之備乗輿¶
不出則聖人坐鎮四海而無煩動之勞鑾輿或出則大¶
臣居守九重而無回顧之憂矣彼或謀曰邉城堅牢不¶
可卒攻京師坦平而可深犯我若脩固京師使不可犯¶
則伐彼之謀而沮南牧之志矣寇入之淺則邉壘已堅¶
<pb:KR2f0039_WYG_103-19a>¶
寇入之深則都城已固彼請割地我可弗許也彼請决¶
戰我可弗出也進不能為患退不能亡歸然後因而撓¶
之返則追之縦有鈔掠可邀可奪彼衰我振未必不大¶
勝豈非陛下保社稷安四海之全䇿哉或曰京師王者¶
之居髙城深池恐失其體臣聞後唐末契丹以四十萬¶
衆送石髙祖入朝而京城無備閔宗遂亡石晉時叛臣¶
張彦澤引契丹犯闕而京城無備少主乃陷此皆無備¶
而亡何言其失體哉臣但憂國家之患而不暇顧其失¶
<pb:KR2f0039_WYG_103-19b>¶
體也若以脩築城隍為失體不猶愈於播遷之禍哉朝¶
廷百辟必曉此事但懼議者謂其失體而不敢言臣任¶
在西陲非當請間而言此事誠罪人也然臣子之心豈¶
敢忘君親之憂況臣素来愚拙唯知報國而不知其受¶
謗矣昔奉春君負販之夫勸髙祖都闗中而張良賛之¶
翌日命駕臣叨預近列而輙建言比之奉春君之僭未¶
甚為過至於西洛帝王之宅太祖營脩有意在子孫表¶
裏山河接應東京之事勢連屬闗陜之形勝又河陽據¶
<pb:KR2f0039_WYG_103-20a>¶
大川之險當河東之㑹要為西洛之北門又長安自古¶
興王之都天下勝地皆願朝廷㽞意常委才謀重臣天¶
下幸甚¶
宋庠論封畿上奏曰謹按周制王者都畿千里千里之¶
地謂之寰内井田百萬是之自出兵强地正以制諸侯¶
漢都闗中亦分京兆馮翊扶風為三輔又取河南河内¶
河東𢎞農四郡合三輔之劇遣司𨽻校尉以督之雖地¶
非幅員侈於周制若其包山河之固冠郡國之首置使¶
<pb:KR2f0039_WYG_103-20b>¶
持節不與部刺史為等亦王畿之意也魏晉而下始以¶
司𨽻之治為司州南北分争名實始替然江左建國常¶
以宰相帶揚州刺史朝廷根本此焉是賴至唐有天下¶
復都長安乃因闗河形便分州郡為十道而闗内一道¶
全是王畿雖無司𨽻之名猶以華同岐三州為上輔河¶
南為東都而京畿都畿並置觀察使此皆强幹據極統¶
御庶邦國家因循五代即都於汴地非京邑之舊州無¶
輔畿之實自祖宗以聖武神略剗平僭偽萬方臣妾㑹¶
<pb:KR2f0039_WYG_103-21a>¶
於京師雖城闕雄尊閭里繁衍而諸縣之外便屬他州¶
州雖宻邇即為别路畿内十六縣纔置提㸃官二員人¶
瑣位卑降於漕運之局寧所謂尊甸服重王官者哉臣¶
欲望畧依周漢舊章以三京所環之州畫為畿内曹濮¶
單陳蔡鄭滑等八州輔開封為中畿以孟汝二州輔河¶
南為西畿以宿亳二州輔應天為東畿併三畿之州升¶
曰近輔通置畿内觀察使一人以統之取䑓省給舎為¶
出入之資凡輔州並乞正除刺史取待制官以下正郎¶
<pb:KR2f0039_WYG_103-21b>¶
以上為出入之資俸秩班品異於列郡除去今日虚名¶
之弊且示聖朝正官之漸然後舉畿内之籍均其租稅¶
輕其繇役踵漢故事徙天下豪族内實三畿之州四靣¶
設闗梁譏出入以嚴王制應禁兵營府分據寰内如此¶
則海内震服而王室安矣¶
髙宗時趙元鎮論西幸事宜状曰臣昨奉聖訓條具目¶
今事宜除已奏聞外臣竊惟東晉渡江全有淮甸羣賢¶
協力僅保一隅亦以其外無陵侮之憂故也今强敵南¶
<pb:KR2f0039_WYG_103-22a>¶
侵視大江如履平地淮南故非我有而江左郡縣凡都¶
㑹形勢之地&KR0662;經蹂踐其視東晉萬萬不侔矣雖欲立¶
國於此其可得乎况能平定齊魯恢復晉趙定建極宅¶
中之計惟闗中奥區兵民可恃太祖皇帝時已有遷都¶
之議陛下必欲經營中原當自闗中始今闗中半失之¶
矣欲經營闗中當自蜀中始欲幸蜀中當自荆南始雖¶
然漢中鄰長安而興利鄰秦鳳太平之久負販徃来山¶
谷險絶皆成蹊徑昨長安潰兵徑趨興元全無阻遏自¶
<pb:KR2f0039_WYG_103-22b>¶
興元趨劒門更無棧道而劔門兩間亦有㨗路可至成¶
都然則蜀中所恃之險尚須措置使絶不通行然後可¶
保張浚之行専委召集西兵未聞營度守蜀也今岳鄂¶
路通可擇使臣三兩人齎詔付浚及選除利州䕫峡等¶
路監司守臣委之協謀為守蜀之備俟浚回報然後决¶
意西行且駐荆南徐圖所向為今日計無踰於此者謹¶
具條畫下項臣嘗謂天下之事必有一定之論匹夫之¶
謀一身商賈之謀一家亦不可繆悠然轉徙終無所守¶
<pb:KR2f0039_WYG_103-23a>¶
況欲立國為久逺之業去嵗四月初陛下發臨安幸建¶
康慨然有克復中原之意臣嘗上言欲守江南當以淮¶
為外戸乞早發諸将屯守淮南委杜充節制之兵既不¶
遣充亦不行淮卒不守也後欲守江以民丁為兵以王¶
羲叔為使臣嘗上言民不足恃羲叔不可用言卒不行¶
而江亦不守也始議廵幸不敢為戰守之策艱闗水陸¶
棲泊㑹稽及洪州失守復幸平江為決戰之議已而興¶
國有警進不能前則移蹕四明自始及終元無定論儻¶
<pb:KR2f0039_WYG_103-23b>¶
林之平所遣海船不到則束手端坐更無脫免之計每¶
思及此為之寒心故臣謂廵幸之宜願以今嵗為戒也¶
今秋既不可再登海舡則捨上流荆襄之行無術矣臣¶
區區愚陋不足仰承睿訓惟陛下決擇¶
元鎮又奏曰臣已具愚見仰瀆聖聰尚慮所言未究所¶
藴重為陛下陳之且車駕駐蹕所在天下之根本也外¶
設藩籬之固中嚴堂陛之居然後従中制外運動得宜¶
譬之人身有腹心有手足不可易置也今捨二浙澤國¶
<pb:KR2f0039_WYG_103-24a>¶
險阻之區而都建康顯敞衝要四逹交争之地脩飭宫¶
城移置官府悉庫藏金帛随之不鑒維揚倉卒之禍而¶
為久逺安居之計實臣所未諭也若謂建康古帝王之¶
宅得形勢之利然自堯舜三代秦晉而下建都不一各¶
便其所宜而未嘗相因不聞後王之興必居前王之地¶
也若謂北臨淮甸足以係中原之心便於進取之勢然¶
移蹕已復半年矣進取之計果如何中原之人歸者㡬¶
何響應而起者又㡬何若謂易於號令然前此兩經捍¶
<pb:KR2f0039_WYG_103-24b>¶
敵車駕進臨鼓作士氣諸将奮勵承命即前倘朝廷威¶
令不行駕馭無術雖在營壘中無益也不考利害之實¶
不度時措之宜採書生之髙談按史冊之故事而先自¶
致於顛危之地乃曰欲圖恢復臣竊以為不可雖然臣¶
知定都建康未為得策而陛下茍因臣說遽議回鑾臣¶
亦以謂不可也自朝廷南渡中外臣民莫不以恢復之¶
說獻於陛下臣自郎官歴䑓諫至踐宰輔前後進計於¶
陛下亦以此為先陛下篤於孝悌固亦未嘗不在是也¶
<pb:KR2f0039_WYG_103-25a>¶
然而臣所期於陛下者不忘恢復之念常為恢復之謀¶
仰順天心俯鑒人事度徳量力觀釁而動不敢輕舉而¶
易彂也今恢復之勢已張恢復之名已正凡平日獻議¶
之人以謂恢復之功可跂而待乃欲旋幸二浙偷安目¶
前自為退縮削弱之計必以陛下為不孝不悌之主以¶
臣為不忠不義之人夫不孝不悌之名固陛下不可受¶
而不忠不義之罪臣亦安敢當之此議論之臣他日必¶
不見貸者臣所謂欲議回鑾亦不可也盖一動移之間¶
<pb:KR2f0039_WYG_103-25b>¶
便有强弱之勢不可遽也嗚呼採虚名忘實利張虚聲¶
受實禍其利害為如何而浮言易動主聴易揺使任責¶
者難於致力而天下之事所以易敗而無功也今為陛¶
下計唯是委任羣臣不責近效俾盡前日措置之䇿必¶
取今日規模之利用副陛下孝悌之心不難也如臣怯¶
懦愚闇實不足以及此人有能不能前日之規模措置¶
臣之所能也今日之規模措置非臣之所能也不强其¶
所不能古人所取也今以不能之事責人以必能其人¶
<pb:KR2f0039_WYG_103-26a>¶
殺身不顧也赤族不恤也其如國事何進讀帷幄雖不¶
預國論萬一陛下諮訪見及臣之所言不過如此其言¶
非今日之宜則其人難語以今日之責矣然則何所用¶
之臣所以不避雷霆之怒仰干斧鉞之誅披寫血誠控¶
告陛下誠不敢愉恱取容以欺聰聽耳伏幸察臣哀切¶
之懇曲垂惻隠之仁恢廓網羅保全腰領投之於無用¶
之地臣雖死之日猶生之年¶
兩浙西路安撫使葉夢得上奏曰右臣伏聞朝廷已命¶
<pb:KR2f0039_WYG_103-26b>¶
翁彦國經理建康以備廵幸竊惟國家定鼎汴陽固萬¶
世無窮之計然而聖慮深逺以為萬一之備或有不得¶
已者則形勢所在不可不考建康居東南要津實恃大¶
江以為險然自豫章而東長沙而北江陵而西江行數¶
千里控扼之㑹皆以武昌為襟帶孫權建鼎足三方之¶
勢抗魏制蜀倚為用武之地故周瑜吕䝉因之以破曹¶
操擒闗羽晉元帝南遷首命陶侃以龍驤将軍為太守¶
故蘇峻之亂卒賴其效宋齊之後専事隴蜀不以為意¶
<pb:KR2f0039_WYG_103-27a>¶
侯景長驅無所忌憚遂致梁禍唐以鄂岳為一道觀察¶
嘗委以重人至牛僧孺罷相文宗復以鄂州為武昌軍¶
置節度使特命僧孺守之則歴代兼制江湖之意形勢¶
大畧可見唐雖都闗中與吳晉異亦不敢忽也至於所¶
以夹輔建康者又環之有五城曰石頭城曰冶城曰䑓¶
城曰苑城曰新城盖大江之險特可為之限隔而所以¶
守江者必有為之捍禦今惟新城在揚州之境利害所¶
繫差輕其餘四城皆不可廢韓滉鎮浙西當朱泚之亂¶
<pb:KR2f0039_WYG_103-27b>¶
潛脩石頭城人疑其異志亦可知石頭城之為利臣愚¶
竊謂鄂州宜建為帥藩宿以重兵以為建康之西門石¶
頭城當尋其故址興輯之分備屯戍以謹大江之守然¶
後建康可恃以固伏望聖慈特命大臣叅議施行臣職¶
忝論思雖事非所部顧在今日匹夫願自竭以冀秋豪¶
之補不敢以犯分為嫌輙獻其愚干冒天威臣無任惶¶
懼激切屏營之至¶
夢得為江南東路安撫制置大使又上宫室議曰臣聞¶
<pb:KR2f0039_WYG_103-28a>¶
古者帝王宫室之制不盡載於經而畧見於周官與禮¶
為門者五為朝者三為寢與宫者皆六所謂五門者曰¶
臯門曰庫門曰雉門曰應門曰路門臯門先儒謂王城¶
之門庫門次之宗廟社稷其内雉門王宫之門故旁設¶
兩觀此五門之别也所謂三朝者曰外朝曰内朝曰燕¶
朝周官朝士掌外朝之法凡公卿大夫公侯伯子男三¶
公皆有定位是為外朝司士掌朝儀之位三公卿大夫¶
王族故士&KR0849;士太僕太右皆有定位是謂内朝太僕掌¶
<pb:KR2f0039_WYG_103-28b>¶
王之服位王眂治朝則前王位而退入亦如之是謂燕¶
朝禮玊藻言王朝服以日視朝於内朝退適内寝聴政¶
先儒謂外朝在庫門之外凡國有大事致萬民而詢焉¶
則御之内朝在路門之外凡日視朝見羣臣則御之燕¶
朝在路門之内凡日退而聽政則御之此三朝之别也¶
所謂六寝六宫者先儒以周官宫人掌王之六寝之修¶
為言謂路寝一小寝五盖在路門之内而六宫王后之¶
居又在其後視王之六寝此六寝六宫之制也秦漢而¶
<pb:KR2f0039_WYG_103-29a>¶
下㳂革不同即唐之近制考之唐以宣政為前殿謂之¶
正衙即周之内朝也以紫宸為便殿謂之閣即周之燕¶
朝也而無外朝日御正衙見羣臣謂之常參朔望薦食¶
諸陵寝有思慕之心不能臨前殿即喚仗入紫宸謂之¶
入閣至五代其禮寖廢常參不復日見羣臣惟大臣一¶
朝便殿而已後唐明宗即位始詔百官五日一随宰相¶
入見便殿謂之起居本朝因唐之舊參酌古制更為増¶
損今汴都南薫朱雀門宜為古之雉門以大慶殿為外¶
<pb:KR2f0039_WYG_103-29b>¶
朝故嵗旦大朝會則御之而其門即應門也以文徳殿¶
為内朝故月朔合六參官入見則御之而其門即路門¶
也謂之過殿其旁設東西閤門則倣唐制以紫宸垂拱¶
為閤也遇朔不過殿則喚仗入閤而御紫宸與望及五¶
日百官一起居皆御之以垂拱為燕朝則日御以聽政¶
盖相仍唐室舊内増修不得不然今陛下既以建康為¶
别都則視周洛邑與汴京嵗大朝會見百官御大慶月¶
朔過殿御文徳望與六參御紫宸日御垂拱此四殿有¶
<pb:KR2f0039_WYG_103-30a>¶
不可闕而忌前不坐垂拱與吏部引見選人軍頭司呈¶
試武藝等本朝所増盖又有崇政後殿講筵有邇英殿¶
亦不可廢此典禮所在将以垂後經逺固宜參備端門¶
亦當増為三門以正天子之禮則朝羣臣蒞四夷賦政¶
出令行禮正名上擬洛邑次不失祖宗之意若夫髙下¶
之度廣狭之數則先王初不為定制各視時而為之商¶
之重屋堂髙三尺周之眀堂堂髙九尺若禹卑宫室則¶
夏之世室其髙一尺而已其髙下固不等也周之路門¶
<pb:KR2f0039_WYG_103-30b>¶
不容乗車之五箇為丈有六尺五寸應門二徹三箇為¶
二丈四尺其廣狭固不同也恭惟陛下以寛仁信兆民¶
以惇朴先天下聖志固自有定今宫城之内其地有限¶
若有司推明徳意但取典禮所不可廢者而不為觀美¶
則與其大而有闕不若狭而能備惟六寢六宫在内中¶
周禮既不詳祖宗成法見於汴京者因時便宜當出聖¶
裁非臣所敢及謹昩死上宫室議伏惟陛下垂意採擇¶
夢得又奏繳行宫圖并宫室劄子曰臣近准尚書省劄¶
<pb:KR2f0039_WYG_103-31a>¶
子備奉聖旨以本府行宫昨縁臨時修盖不如法及百¶
司等屋宇亦因旋行脩造致多茍簡専委臣相度措置¶
立定規摹畫圖繳進逐旋如法營葺務要可以經久臣¶
衰陋不材誤蒙重寄實非所能任承命震恐不敢輙辭¶
退考之古昔周文武既定都於豐謂之宗周至成王欲¶
宅洛邑乃復營之謂之成周亦曰東都以為四方道里¶
逺近之中使朝覲貢賦取均焉及宣王遭犬戎之難㑹¶
諸侯於東都選車馬備器械因還以居周遂中興則有¶
<pb:KR2f0039_WYG_103-31b>¶
正都有别都自周而然也晉重耳敗楚城濮迨齊小白¶
正天下之義合諸侯於踐土周襄王廵守臨之春秋書¶
天王狩于河陽魯僖公朝于王所而左氏記重耳作王¶
宫於衡雍則天子廵狩亦作宫焉然洛誥稱用牲于郊¶
乃社于新邑有郊有社庶邦冢君皆在則别都之禮宜¶
畧與正都同而廵狩之宫止以朝見方岳則宜従約也¶
今陛下廵幸東南臨安盖廵狩之宫而以建康為别都¶
則車駕未即還汴建康行宫受朝四方賦政出令視臨¶
<pb:KR2f0039_WYG_103-32a>¶
安宜有當増備者孔子頌禹之徳曰卑宫室而盡力乎¶
溝洫然則宫室雖在所備要以不侈大而卑為美漢髙¶
祖入闗命蕭何治未央宫見其壮麗而怒曰天下洶洶¶
勞苦數嵗成敗未可知是何治宫室過度也世以髙祖¶
為賢晉孝武時宫室弊壊謝安脩之皆仰模𤣥象合體¶
宸極後世譏焉恭惟陛下宏濟艱難聖猷恢逺勤儉之¶
意天下聳聞臣頃者獲侍清光親所目擊雖服食器用¶
之間有臣庶不堪者陛下皆安之今中原初定漸圖經¶
<pb:KR2f0039_WYG_103-32b>¶
理始用成周之制因時便事營創别都以興王業臣愚¶
敢不上體聖志無費財無妄役無擾民參酌古今典禮¶
所必不可闕者然後為之惟是今宫室地步昨来營繕¶
禁中與外庭分擘去處參差不齊若止據見在地步相¶
度即偏曲窄小其合添殿宇官府等難以安排若欲參¶
備以為經逺持久之計則須有禁中空地那融去處非¶
臣所敢専決今先次各草立規模措置畫到圖二本各¶
行貼說并臣參酌古今典禮㳂革制度撰成宫室議一¶
<pb:KR2f0039_WYG_103-33a>¶
篇頭連在前同共繳進伏望聖慈取自睿斷行下付臣¶
重具定本進呈所有圖内増添殿宇官府移改安排事¶
理及那融禁中地步丈尺數目與内外防守利害合奏¶
禀事各别具劄子畫一開陳臣學術淺陋思慮不逺聞¶
見不廣無以仰稱陛下委使之意塵犯天威臣無任惶¶
懼激切屏營之至¶
夢得又奏營葺行宫制度畫一劄子曰臣遵奉聖訓先¶
次草具到營葺行宫圖二本并宫室議一篇繳進所有¶
<pb:KR2f0039_WYG_103-33b>¶
圖内參考古制所當増添殿宇官府事理并那融禁中¶
地步丈尺數目及宫城外門制度合詳具奏禀今具畫¶
一開陳下項一周官王國皆旁為三門此天子之制也¶
盖五門皆取正中一門名之其旁又為兩門通為三門¶
至雉門為王宫之門每正月之吉以垂治象則又有象¶
魏設於門之左右謂之兩觀亦或謂之闕諸侯則不得¶
備三門而無兩觀故獨魯以周公之賜得有兩觀則新¶
作南門與新作雉門及兩觀見書於春秋今行宫但因¶
<pb:KR2f0039_WYG_103-34a>¶
建康府舊制為兩門其上増展門屋九間而已此諸侯之¶
制也恐非典禮今打量舊城兩門各闊一丈七尺其兩¶
間相去有地步六丈若於中間就開一門即不須改作¶
可就立三門門前東西仗舎各有地步可以増設兩觀¶
一行宫見今有朝殿一所并兩廊屋其朝殿兩柱已損¶
爛中空見行計置脩換其餘廊屋等並多損漏逐時八¶
作司不住檢計補葺未嘗有虚日今契勘宫城内地步¶
東西南北相去各一百九十餘丈東除去年淮西宣撫¶
<pb:KR2f0039_WYG_103-34b>¶
使張俊展套新城五十餘丈南北内教埸五十餘丈皆¶
屬禁中在外東西相去止有九十餘丈南北自朝殿至¶
宫門雖有九十餘丈其西面却有禁中曲尺侵過地步¶
除外南至宫墻止有四十餘丈東面内東門小殿外即¶
是禁中墻直至舊几筵殿後其南自舊几筵殿至宫墻¶
亦止有二十八丈五尺今来若以朝殿為正就移向南¶
為大慶殿却以其後基地盖紫宸殿於紫宸殿西通禁¶
中曲尺侵過地内盖垂拱殿與紫宸殿作一排其前盖¶
<pb:KR2f0039_WYG_103-35a>¶
文徳殿即可畧倣汴京舊制其那融禁中舊曲尺侵過¶
空地西五十餘丈北三十餘丈其垂拱殿西止有十餘¶
丈一内諸司及内藏庫軍器庫等中書門下兩省樞宻學¶
士院職事皆在内庭汴京並於皇城内建置其徃来通¶
行路皆有門為限斷其與禁中相接處非隔殿宇則為¶
行廊今行宫除内藏庫等散於四旁隙地建造各不相¶
連接外其御厨御藥院翰林司入内内侍講筵所等並¶
分設於朝殿中門外兩廊兩省樞宻同為一省與學士¶
<pb:KR2f0039_WYG_103-35b>¶
院並在外皆是一時權宜之制其通行路處並無别門¶
内東門小殿東及内教埸三面并張俊所展新城與禁¶
中分隔處止是築墻恐不可以示尊嚴若依前項措置¶
正中盖紫宸殿西盖垂拱殿接連空地創建行廊一條¶
直徹内教埸東墻即其南餘剰地可以依倣汴京舊制¶
減損作兩省樞宻學士院東面将小殿東舊墻改造行¶
廊一條直徹南面可以分設御厨等緊要應奉局次二¶
項不惟可以略備所添屋宇實外䕶禁中却将舊几筵¶
<pb:KR2f0039_WYG_103-36a>¶
殿基通南面空地直至宫墻可以建置内藏庫等凡經¶
由行路並可度要會處創立别門其東面改作廊須那¶
融過禁中六七丈一祖宗舊制崇政殿邇英殿皆在皇¶
城東北内崇政即講武殿盖試習武事之所應軍頭引¶
見司呈試武藝及忌前不坐前殿吏部引見選人等皆¶
坐崇政殿講筵則坐邇英殿今宫城東北别無空閒地¶
步其西北内教埸射殿逐時引見諸軍乃祖宗講武之¶
意若就為崇政殿即其後空地可以就建邇英殿若其¶
<pb:KR2f0039_WYG_103-36b>¶
地不可那融垂拱殿西改造行廊内禁中亦有空閒地¶
步可以脩建縁事並屬宫禁非臣所得干預不敢擬定¶
右具進呈¶
章誼乞於臨安駐蹕上奏曰臣竊見東南四五月間地¶
氣蒸潤渡淮而南土多鹹鹵尤更卑溼今来千乗萬騎¶
駐蹕之所宜擇形勢爽塏之地雖回鑾汴京固已戒期¶
然暑暍方興理宜少緩臣契勘臣所管杭州東南俯瞰¶
大江西攬湖山之秀北通大路引漕江淮荆湖之物通¶
<pb:KR2f0039_WYG_103-37a>¶
徹川廣京東京西諸路比之鎮江常州蘇湖等處特為¶
雄大自頃錢氏有國㝡不被兵近年雖遭方臘殘破陳¶
通攘據皆藉國威靈旋即収復兼之州廨官舎稍稍寛¶
宏道路城郭亦易脩治水泉甘香民不病暑咫尺閩越¶
山川鞏固方兹首夏届辰如蒙警蹕南路鷁首神舟以¶
時順動長河如帶無風濤之恐鞍馬暫休無箠䇿之勞¶
比之淮南地勢髙爽實可以揮却炎暑蹔駐六師臣與¶
本州官吏不勝拳拳瞻望之誠伏乞宣示宰執相度施¶
<pb:KR2f0039_WYG_103-37b>¶
行¶
孝宗即位欲成髙宗之志首詔經理建業以圖進取而¶
大臣幸安計未决王阮試禮部對䇿曰臨安蟠幽宅阻¶
面湖背海膏腴沃野足以休養生聚其地利於休息建¶
康東南重鎮控制長江呼吸之間上下千里足以&KR0849;視¶
吳楚應接梁宋其地利於進取建炎紹興間敵人乗勝¶
長驅直𢷬而我師亦甚憊也上皇遵養時晦不得已與¶
平廼駐臨安所以為休息計也三十年来闕者全壊者¶
<pb:KR2f0039_WYG_103-38a>¶
修弊者整廢者復較以曩昔倍萬不侔主上獨見逺覽¶
舉而措諸事業非固以臨安為不足居也戰守之形既¶
分動静進退之理異也古者立國必有所恃謀國之要¶
必負其所恃之地秦有函谷蜀有劒閣魏有成臯趙有¶
井陘燕有飛狐而吳有長江皆其所恃以為國也今東¶
南王氣鍾在建業長江千里控扼所㑹輟而弗顧退守¶
幽深之地若将終身焉如是而曰謀國果得為善謀乎¶
且夫戰者以地為本湖山回環孰與乎龍盤&KR0849;踞之雄¶
<pb:KR2f0039_WYG_103-38b>¶
胥潮奔猛孰與乎長江之險今議者徒習吳越之僻固¶
而不知秣陵之通逹是猶富人之財不布於通都大邑¶
而匣金以守之愚恐半夜之或失也倘六飛順動中原¶
在跬步間况一建康耶古人有言千里之行起於足下¶
人患不為爾知貢舉范成大得而讀之嘆曰是人傑也¶
隆興中起居郎胡銓上建都疏曰臣聞與人闘不搤其¶
亢拊其背未能全勝何則其勢不便也漢髙五年都雒¶
陽是時方有山東之亂而秦之故地又未能全有危亦¶
<pb:KR2f0039_WYG_103-39a>¶
甚矣儻不先都四塞之地則天下非漢有也王郎反河¶
北獨鉅鹿信都為世祖堅守此天下之根本在焉茍釋¶
此不守則天下非漢有也故臣嘗論之項羽得闗中而¶
不能守是不搤其亢拊其背也髙帝決都闗中所以搤¶
其亢拊其背也王郎得鉅鹿信都不能守是不搤其亢¶
拊其背也世祖㽞意河北所以搤其亢拊其背也項羽¶
不搤其亢拊其背所以失天下也髙帝能搤其亢拊其¶
背所以得天下也王郎不能搤其亢拊其背所以失天¶
<pb:KR2f0039_WYG_103-39b>¶
下也世祖能搤其亢拊其背所以得天下也此兩漢存¶
亡之決婁敬邳肜可謂社稷之臣矣臣竊觀今日天下¶
大勢自淮以北則天下亢與背也建康則搤亢拊背之¶
要地也錢塘則燕安酖毒之危地也安處錢塘是與人¶
闘而不搤其亢拊其背也此項羽王郎入牛角之計也¶
若據建康下臨中原此髙帝世祖興王之計也况今西¶
北欲歸之人如漢民之謳吟思漢亦已乆矣茍不决策¶
移蹕定都何以繫西北延頸思歸之心乎冒瀆天聴不¶
<pb:KR2f0039_WYG_103-40a>¶
勝激切屏營之至¶
　¶
　¶
　¶
　¶
　¶
　¶
　¶
<pb:KR2f0039_WYG_103-40b>¶
　¶
　¶
　¶
　¶
　¶
　¶
　¶
　歴代名臣奏議卷一百三¶
