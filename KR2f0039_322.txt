# -*- mode: mandoku-view; -*-
#+TITLE: 歷代名臣奏議
#+DATE: 2015-08-24 22:33:52.140346
#+PROPERTY: ID KR2f0039
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR2f0039_WYG_322-1a>¶
欽定四庫全書¶
　歴代名臣奏議巻三百二十二¶
　　　　　　　　　　　明　楊士竒等　撰¶
　　禦邊¶
宋太宗時王化基權御史中丞一日侍便殿問以邉事¶
對曰治天下猶植木焉所患根本未固固則枝榦不足¶
憂朝廷治則邉鄙何患乎不安¶
朝廷議城古威州遣内侍馮從順訪于工部員外郎鄭¶
<pb:KR2f0039_WYG_322-1b>¶
文寳文寳上言威州在清逺軍西北八十里樂山之西¶
唐大中時靈武朱叔明収長樂州邠寜張君緒収六闗¶
即其地也故壘未圮水甘土沃有良木薪秸之利約葫¶
蘆臨洮二河壓明沙蕭闗兩戍東控五原北固峽口足¶
以襟帶西涼咽喉靈武城之便然環州至伯魚伯魚抵¶
青岡青岡拒清逺皆兩舍而清逺當羣山之口扼塞門¶
之要芻車野宿行旅頓絶威州隔城東隅堅石盤互不¶
可浚池城中舊乏井脉又飛烏泉去城尚千餘歩一旦¶
<pb:KR2f0039_WYG_322-2a>¶
縁邉警急賊引平夏勝兵三千據清逺之衝乗高守險¶
數百人守環州甜水谷獨家原傳箭野貍十族脅從山¶
中熟户党項孰敢不從又分千騎守磧北清逺軍之口¶
即自環至靈七百里之地非國家所有豈威州可禦哉¶
請先建伯魚青岡清逺三城為頓師歸重之地古人有¶
言金城湯池非粟不能守俟二年間秦民息肩臣請建¶
營田積粟實邉之策修五原故城專三池塩利以金帛¶
啖党項酋豪子弟使為朝廷用不唯安朔方制豎子至¶
<pb:KR2f0039_WYG_322-2b>¶
扵經營安西綏復河湟此其漸也詔從其議¶
端拱二年右拾遺直史館王禹偁上禦戎十事状奏曰¶
臣伏以中國之病匈奴其來久矣故書云蠻夷猾夏寇¶
賊姦宄則五帝之所不免也又詩云薄伐玁狁至于太¶
原則三王之所為患也爰自秦漢降及隋唐擊伐通和¶
布在方冊皆陛下之所詳覽矣臣今獨引漢之文帝時¶
事跡以為警戒望陛下留意而覽之則天下幸甚盖以¶
漢之十二帝言乎聖明者文景也言乎昏亂者哀平也¶
<pb:KR2f0039_WYG_322-3a>¶
然而文景之時單于最為强盛大肆侵掠候騎至雍火¶
照甘泉宫哀平之時呼韓邪單于每嵗來朝委職稱臣¶
邉烽罷警此豈繫乎歴數而不由于道徳邪臣以為不¶
然矣且漢文景當單于强盛之時而外能任人内能修¶
徳使不為深患者由乎徳也哀平當單于衰弱之際外¶
無良將内無賢臣而使之來朝者繫于時也臣以為國¶
家廣大不下漢朝陛下聖明豈減文帝契丹之强盛未¶
及單于時至如撓亂邉土觸犯天威豈有候騎至雍而¶
<pb:KR2f0039_WYG_322-3b>¶
火照甘泉之患乎在陛下外任其人内修其徳矣以臣¶
計之外任其人内修其徳之道各有五焉謹列如左外¶
任其人有五者一曰兵勢患在不合將臣患在無權陛¶
下固未能專委一人則請扵㳂邉要害之地為三軍以¶
備之若有唐受降城之類如國家有兵三十萬則每軍¶
十萬人使互相救援責以成功有功者行賞無功者明¶
誅則契丹不能南下矣二曰伺邏邉事罷用小臣用小¶
臣則邉情有隠而不盡知也臣伏見往來邉上者多闒¶
<pb:KR2f0039_WYG_322-4a>¶
茸小臣雖有愛君之心而無愛君之實恐邉疆塗炭而¶
不盡奏邉民哀苦而不盡聞陛下誠能用老成大僚往¶
來宣撫賜以温顔使盡情無隠則邉事濟矣三曰行間¶
諜以離之因釁隙以取之臣風聞契丹中婦人任政荒¶
滛不法陛下宜委邉上重募邉民諳練蕃情者間諜蕃¶
中酋長㗖之以厚利推之以深恩蕃人好利而無義待¶
其離心因可取也四曰以敵人攻敵人國之利也今國¶
家西有趙保忠折御卿為國心腹陛下亦宜勅此二帥¶
<pb:KR2f0039_WYG_322-4b>¶
率麟府銀夏綏五州張其犄角聲言直取勝州則敵人¶
懼而北保矣此實不用但張其勢而已五曰下哀痛之¶
詔以感激邉民頃嵗陛下首伐燕薊盖以本是漢疆晉¶
朝已來方入外域既四海一統誠宜取之而邉民蚩蚩¶
不知陛下之意皆以貪其土地致敵人南牧陛下宜下¶
哀痛之詔告諭邉民則三尺童丁皆奮臂而擊之矣然¶
後得蕃人一級者賜之帛得外地一馬者還其價得酋¶
帥者與之散官如此則人百其勇而士一其心也内修¶
<pb:KR2f0039_WYG_322-5a>¶
其徳有五者一曰併省官吏惜經費也竊以唐虞稽古¶
建官惟百夏商官倍亦克用乂周設六官寮屬漸廣秦¶
併六國郡縣益多食禄者日增力田者日耗降及漢魏¶
以至隋唐員數有加職名無減清介者止餘俸料貪濁¶
者又恣侵漁是以約人命官斯為中矣今百官之内三¶
班之中若備論冗食且恐迂迴有煩聼覽只如臣舊知¶
蘇州長洲縣七十餘家自錢氏納土已來聖朝命官之¶
後七年無縣尉使主簿領之未嘗缺一事三年置縣尉¶
<pb:KR2f0039_WYG_322-5b>¶
主簿又存之未嘗立一功以臣詳之天下大率如是臣¶
請黜陟庶寮併省羣吏賢者得以陳力不肖得以歸耕¶
誠能省官三千員減俸數十萬以供邉備以寛民賦亦¶
平敵之大計也二曰重選舉伏自陛下臨御以來崇尚¶
儒術親至文闈志在得人未嘗求備上自文士下及腐¶
儒大則十數年之間便居富貴小則數月之内便預官¶
常或一行可觀一言可采寵賜之數動踰千萬不獨破¶
十家之産抑亦起三軍之心臣亦其人因自言爾臣恐¶
<pb:KR2f0039_WYG_322-6a>¶
擐甲之士有使鶴之言望陛下減儒官之賜均戰士之¶
恩矣三曰信用大臣參決機務盖以分閫外之事者在¶
乎將帥用堂上之兵者在乎相臣宜資帷幄之謀以決¶
安危之策方今君臣親愛宰執賢明振古而來未之有¶
比然而限以常禮隔以朝儀情恐未通言恐不盡臣每¶
見千官就列萬乗臨軒中書有平章之文宻院有機務¶
之奏三司有出納之計歴階而進禮成而退為定制也¶
臣望陛下坐朝之暇聼政之餘頻召大臣共議邉事定¶
<pb:KR2f0039_WYG_322-6b>¶
而後行無容小臣間厠即係單于之頸斷匈奴之臂必¶
有人矣四曰不貴虚名戒無益也臣以為聖人無名神¶
人無功跡用不彰品物自化道徳既䘮功名始生五帝¶
之時猶能不伐三代而下多有自矜動干戈則重困生¶
靈得土地則空標史冊禍敗之本何莫由斯方今萬國¶
駿奔四方康樂聖徳被矣神功著矣唯兹北敵未服中¶
原以臣思之恐是宗廟之靈天地之意慮陛下驕于大¶
寳怠于安民用廣聖謨以為警戒陛下誠宜作備邉之¶
<pb:KR2f0039_WYG_322-7a>¶
計示憂民之心不必輕用雄師深入敵境竭蒼生之衆¶
力矜青史之虚名如此則天道順人心悦年嵗之間可¶
緩而圖也五曰禁止㳺手厚民力也夫牧民者君也聚¶
人者財也産財用者土地也闢土地者人民也民衆則¶
土地闢土地闢則財用足財用足則國家安矣方今雖¶
務農桑尚多涼薄耕織者鮮矣衣食者衆矣加以飛芻¶
輓粟之勞妨鑿井耕田之力若無條禁曷禦凶荒臣請¶
陛下先問户部則輸税之家可見矣又問吏部則食禄¶
<pb:KR2f0039_WYG_322-7b>¶
之人可知矣又問兵部則軍人受食者可數矣又問祠¶
部則僧道蠧人者可明矣復有臺寺之小吏府監之雜¶
工總其數而計之聚其人而校之臣恐以三分勤耕苦¶
織之人贍七分坐衣待食之軰欲望民㤗不亦難乎況¶
今郡縣雖多要荒且逺河北備邉之民力可用者唯東¶
至登萊西至秦鳳南抵淮西而已此數十州者乃中土¶
之根本不可不惜也望陛下少度僧尼少崇寺觀勸其¶
風俗務于田農則人力彊而邉民實也若輦運勞扵外¶
<pb:KR2f0039_WYG_322-8a>¶
㳺惰耗扵内人力日削邉用日多不幸有水旱之災則¶
寇不獨在外而在乎内也惟陛下熟計之¶
是年朝廷将討幽薊詔羣臣各言邉事吏部尚書宋琪¶
上疏謂大舉精甲以事討除靈旗所指燕城必降但徑¶
路所趨不無險易必若取雄霸路直進未免更有陽城¶
之圍盖界河之北陂淀坦平北路行師非我所便況軍¶
行不離扵輜重敵來莫測其淺深欲望回轅西適山路¶
令大軍㑹扵易州循孤山之北淶水以西挾山而行援¶
<pb:KR2f0039_WYG_322-8b>¶
糧而進渉涿水並大房抵桑乾河出安祖砦則東瞰燕¶
城裁及一舍此是周徳威収燕之路自易水距此二百¶
餘里並是沿山村墅連延溪澗相接採薪汲水我占上¶
㳺東則林麓平岡非戎馬奔衝之地内排槍弩歩隊實¶
王師備禦之方而扵山上列白幟以望之戎馬之來二¶
十里外可悉數也從安祖砦西北有盧師神祠是桑乾¶
出山之口東及幽州四十餘里趙徳鈞作鎮之時欲遏¶
西衝曾塹此水況河次半有崖岸不可徑度其平處築¶
<pb:KR2f0039_WYG_322-9a>¶
城䕶之守以偏師此斷彼之右臂也仍慮布希為寇可¶
分雄勇兵士三五千人至青白軍以來山中防遏此是¶
新州媯川之間南出易州大路其桑乾河水属燕城北¶
隅繞西壁而轉大軍如至城下扵燕丹陵東北横堰此¶
水灌入高梁河高梁岸狹桑水必溢可扵駐蹕寺東引¶
入郊亭淀三五日瀰漫百餘里即幽州隔在水南王師¶
可扵州北繫浮梁以通北路敵騎來援已隔水矣視此¶
孤壘浹旬必克幽州管内洎山後八軍聞薊門不守必¶
<pb:KR2f0039_WYG_322-9b>¶
盡歸降盖勢使然也然後國家命重臣以鎮之敷恩澤¶
以懐之奚霫部落當劉仁恭及其男守光之時皆刺面¶
為義兒服燕軍指使人馬疆土少劣扵契丹自被脅從¶
役属以來常懐骨髓之恨渤海兵馬土地盛扵奚帳雖¶
勉事契丹俱懐殺主破國之怨其薊門洎山後雲朔等¶
州沙陁吐渾元是割属咸非叛黨此蕃漢諸部之衆如¶
将來王師討伐雖臨陣擒獲必貸其死命署置存撫使¶
之懐恩但以罪契丹為名如此則蕃部之心願報私憾¶
<pb:KR2f0039_WYG_322-10a>¶
契丹偏地尅日殄平其奚霫渤海之國各選重望親嫡¶
冊封為王仍賜弓器鼓旗車服戈甲以優遣之必竭赤¶
心永服皇化俟克平之後宣布守臣令扵燕境及山後¶
雲朔諸州厚給衣糧料錢别作禁軍名額召募三五萬¶
人教以騎射𨽻於本州此人生長塞垣諳練戎事乗機¶
戰闘一以當十兼得奚霫渤海以為外臣乃守在四夷¶
也然自按巴堅時至扵近日河朔户口虜掠極多並在¶
錦帳平盧亦邇栁城遼海編户數十萬耕墾千餘里既¶
<pb:KR2f0039_WYG_322-10b>¶
平邉鄙悉為王民拯其飢溺被以聲教願歸者俾復舊¶
貫懐安者因而撫之申畫郊圻列為州縣則前代所建¶
松漠饒落等郡未為開拓之盛也俄又奏曰國家将平¶
幽薊臣敢陳十策一契丹種族二料賊衆寡三賊來布¶
置四備邉五命将六排陣討伐七和蕃八饋運九収幽¶
州十滅契丹契丹蕃部之别種代居遼澤中南界潢水¶
西距邢山疆土幅員千里而近其主自按巴堅始彊盛¶
因攻渤海死扵遼陽妻述律氏生三男長曰東丹次曰¶
<pb:KR2f0039_WYG_322-11a>¶
徳光徳光南侵還死扵殺虎林季曰自在太子東丹生¶
永康永康代徳光為主謀起軍南侵被殺扵大神淀徳¶
光之子述律代立號為睿王二年為永康子明吉所簒¶
明吉死㓜主代立明吉妻蕭氏蕃将守興之女今㓜主¶
蕭氏所生也晉末契丹主頭下兵謂之大帳有皮室兵¶
約三萬皆精甲也為其爪牙國母述律氏頭下謂之舒¶
紳舒紳有衆二萬乃按巴堅之牙将當是時半已老矣¶
南來時量分借得三五千騎述律常留餘兵為部族根¶
<pb:KR2f0039_WYG_322-11b>¶
本其諸大首領有太子偉王永康南北王裕悦滿達烏¶
延等裕悦謂其國舅也大者千餘騎次者數百騎皆私¶
甲也别族則有奚霫勝兵亦萬餘人少馬多布希其王¶
名阿布達者昔年犯闕時令送劉琋崔廷勲屯河洛者¶
也又有渤海首領大舍利噶瑪哈歩騎萬餘人其鎧甲¶
車仗竊為契丹之飾復有近界伊竒里室韋女真党項¶
亦被脅属每部不過千餘騎其三部落吐渾沙陁洎幽¶
州管内鴈門已北十餘州軍部落漢兵合二萬餘衆此¶
<pb:KR2f0039_WYG_322-12a>¶
是石晉割以賂蕃之地也蕃漢諸族其數可見矣每蕃¶
部南侵其衆不啻十萬契丹入界之時歩騎車帳不從¶
阡陌東西一槩而行大帳前及東西面差大首領三人¶
各率萬騎支散逰奕百十里外亦交相偵邏謂之欄子¶
馬契丹王吹角為號衆即頓舍環繞穹廬以近及逺折¶
木梢屈之為弓子鋪不設槍營塹柵之備每軍行聼鼓¶
三伐不問昏晝一匝便行未逢大敵不乗戰馬俟近我¶
師即競乗之所以新羈戰蹄有餘力也且用軍之術成¶
<pb:KR2f0039_WYG_322-12b>¶
列而不戰俟退而乗之多伏兵斷糧道冐夜舉火上風¶
曵柴饋餉自齎退敗無耻散而復聚寒而益堅此其所¶
長也中原所長秋夏霖霪天時也山林河津地利也槍¶
突劒弩兵勝也財豐士衆力强也乗時互用較然可知¶
王師備邉破敵之計每秋冬時河朔州軍縁邉砦柵但¶
專守境勿輙侵漁令彼尋戈其詞無措或戎馬既肥長¶
驅入寇契丹主行部落萃至寒雲翳日朔雪迷空鞍馬¶
相持北軍之利所宜守陴坐甲以逸待勞令騎士並屯¶
<pb:KR2f0039_WYG_322-13a>¶
扵天雄軍貝磁相州以來若分在邉城緩急難扵會合¶
近邉州府只用歩兵多屯弩手大者萬卒小者千人堅¶
壁固守勿令出戰彼以全國之兵此以一郡之衆雖勇¶
懦之有殊慮衆寡之不敵也國家别命大将總統前軍¶
以遏侵軼只扵天雄軍邢洺貝州以來設犄戎之備俟¶
其陽春啟候敵計既窮新草未生陳荄已朽蕃馬無力¶
疲寇思歸逼而逐之必自奔北前軍行陣之法馬歩精¶
卒不過十萬自招討以下更命三五人藩侯充都監副¶
<pb:KR2f0039_WYG_322-13b>¶
戎排陣先鋒等職臨事分布所貴有權追戎之陣須列¶
前後其前陣萬五千騎陣身萬人是四十指揮左右梢¶
各十指揮是二十将每指揮作一隊自軍主都虞侯指¶
揮使押當每隊用馬突或刃子槍一百餘並弓劔骨朶¶
其陣身解鐙排之俟與戎相搏之時無問厚薄十分作¶
氣槍突交衝馳逐往來後陣更進彼若乗我深入陣身¶
之後更有馬歩人五千分為十頭以撞竿鐙弩俱進為¶
囘騎之舍陣梢不可輕動盖防横騎奔衝此陣以都監¶
<pb:KR2f0039_WYG_322-14a>¶
主之進退賞罰便可裁決後陣以馬歩軍八萬招討董¶
之與前陣不得過三五里展梢實心布常山之勢左右¶
排陣分押之或前陣擊破寇兵後陣亦禁其馳驟輕進¶
盖師正之律也牧誓云四伐五伐乃止齊焉慎重之戒¶
也是以開運中晋軍犄戎未嘗放散三四年間雖徳光¶
為戎首多計桀黠而無勝晉軍之處盖併力禦之厥後¶
以任人不當為彦澤之所誤如将來殺獲驅攘之後聖¶
人務好生之徳設息兵之謀雖降志難甘亦和戎為便¶
<pb:KR2f0039_WYG_322-14b>¶
魏絳嘗陳五利奉春僅得中策歴觀載籍前王皆然易¶
稱高宗用伐鬼方詩美宣王薄伐玁狁是知戎狄侵軼¶
其來尚矣然則兵為凶器聖人不得已而用之若精選¶
使臣不辱君命通盟繼好弭戰息民此亦策之得也臣¶
每見國朝發兵未至屯戍之所已扵兩河諸郡調民運¶
糧逺近騷然煩費十倍臣生居邉土習知其事況幽州¶
為國北門押蕃重鎮養兵數萬應敵乃其常事每逢調¶
發惟作糗糧之備入蕃浹旬軍糧自齎每人給麨斗餘¶
<pb:KR2f0039_WYG_322-15a>¶
盛之扵嚢以自隨得馬每匹給生榖二斗作口袋飼秣¶
日以二升為限旬日之間人馬俱無飢色更以牙官子¶
弟戮力津擎裹送則一月之糧不煩饋運俟大軍既至¶
定議取捨然後圖轉饟亦未為晚¶
淳化五年琪又上書言邉事曰臣頃任延州節度判官¶
經渉五年雖未嘗躬造夷落然常令蕃落将和斷公事¶
嵗無虚月蕃部之事熟扵聞聽大約党項吐蕃風俗相¶
類其帳族有生户熟户接連漢界入州城者謂之熟户¶
<pb:KR2f0039_WYG_322-15b>¶
居深山僻逺横過寇畧者謂之生户其俗多有世讐不¶
相來往遇有戰闘則同惡相濟傳箭相率其從如流雖¶
各有鞍甲而無魁首統攝並皆散漫山川居常不以為¶
患党項界東自河西銀夏西至靈塩南距鄜延北連豐¶
會厥土多荒隙是前漢呼韓邪所處河南之地幅員千¶
里從銀夏至青白兩池地惟沙磧俗謂平夏拓㧞盖蕃¶
姓也自鄜延以北多土山栢林謂之南山野利盖羌族¶
之號也從延州入平夏有三路一東北自豐林縣葦子¶
<pb:KR2f0039_WYG_322-16a>¶
驛至延川縣接綏州入夏州界一正北從金明縣入蕃¶
界至盧闗四五百里方入平夏州南界一西北歴萬安¶
鎮經永安城出洪門至宥州四五百里是夏州西境我¶
師如入夏州之境宜先招致接界熟户使為鄉導其强¶
壮有馬者令去官軍三五十里踏白先行縁此三路土¶
山柏林溪谷相接而復隘陿不得成列躡此鄉導可使¶
歩卒多持弓弩槍鋸隨之以三二千人登山偵邏俟見¶
坦塗寜静可傳號勾馬遵路而行我皆嚴備保無虞也¶
<pb:KR2f0039_WYG_322-16b>¶
長興四年夏州李仁福死有男彛超擅稱留後當時詔¶
延州安從進與李彛超換鎮彛超據夏州固不奉詔朝¶
廷命邠州藥彦稠總兵五萬送從進赴任時頓兵城下¶
議欲攻取軍儲不繼遽命班師而振旅之時不能嚴整¶
失戈棄甲遂為邉人之利臣又聞党項號為小蕃非是¶
勍敵若得出山布陣止勞一戰便可盪除深入則饋運¶
艱難窮追則道路幽隠莫若縁邉州鎮分屯重兵俟其¶
入界侵漁方可隨時掩擊非惟養勇亦足安邉凡烏合¶
<pb:KR2f0039_WYG_322-17a>¶
之徒勢不能久利扵速闘以騁兵鋒莫若持重守疆以¶
挫其鋭彼無城守衆乏餱糧威賞不行部族分散然後¶
宻令覘其保聚之處預扵麟府鄜延寜慶靈武等州約¶
期㑹兵四面齊進絶其奔走之路合勢擊之可以剪除¶
無噍類矣仍先告諭諸軍擊賊所獲生口資畜許為已¶
有彼為利誘則人百其勇也靈武路自通逺軍入青岡¶
峽五百里皆蕃部熟户向來人使商旅經由並在部族¶
安泊所求賂遺無幾謂之打當亦如漢界逆旅之家宿¶
<pb:KR2f0039_WYG_322-17b>¶
食之直也此時大軍或須入其境則鄉導踏白當如夏¶
州之法況彼靈州便是吾土芻粟儲畜率皆有備縁路¶
五七程不煩供饋止令逐都兵騎裹糧輕齎便可足用¶
諺所謂磨䥥殺馬竭一時之力也旬浹之餘固無闕乏¶
矣又臣曾受任西川數年經歴江山備見形勢要害利¶
州最是咽喉之地西過桔栢江去劒門百里東南去閬¶
州水陸二百餘里西北通白水清川是龍州入川大路¶
鄧艾扵此破蜀至今廟貌存焉其外三泉西縣興鳳等¶
<pb:KR2f0039_WYG_322-18a>¶
州並為要衝請選有武畧重臣鎮守之奏入上宻寫其¶
奏令繼隆擇利而行¶
端拱二年知制誥田錫答詔論邉事上奏曰臣伏覩今¶
月十一日御札宣示内外文武臣寮以北鄙多虞戎人¶
為患延佇良策降諭徳音詢禦侮之嘉謀問安邉之逺¶
畧俾悉陳扵異見将擇用其所言臣之顓愚豈足上副¶
宸㫖臣之狂直敢不罄盡鄙懐倘敭納可裨扵事宜則¶
明聖不罪扵狂瞽臣每讀史傳詳觀古來戎狄騷邉乃¶
<pb:KR2f0039_WYG_322-18b>¶
是常事朝廷設備自有常規舉其大畧而言之不過訓¶
練師徒選擇将帥廣蓄儲備多置屯田嚴其池城明扵¶
斥候謹扵烽火利其甲兵行間諜以離狄心禁侵擾以¶
怠敵意待彼羸弱因勢取之候其賔服以徳綏之此皆¶
方冊備陳采擇可用也捨此則未見禦戎之術用此在¶
臨事之宜兵機則不可定謀邉議則須依古制今具條¶
奏惟陛下擇而行之¶
　一今之禦戎無先扵選将帥既得将帥請委任責成¶
<pb:KR2f0039_WYG_322-19a>¶
　　不必降之以陣圖不須授之以方畧自然因機設¶
　　變觀釁制宜以此無不成功以是無不破敵昔漢¶
　　之西羌犯塞攻城邑殺長吏趙充國年七十矣上¶
　　使邴吉問曰誰可為将充國對曰無踰老臣以是¶
　　言之則請令宰臣已下各舉堪為将帥者又令宿¶
　　舊武臣素有問望者亦令自舉然後陛下詳擇而¶
　　用之又趙充國既為将宣帝遣問曰将軍度敵勢¶
　　如何當用幾人充國曰百聞不如一見兵難隃度¶
<pb:KR2f0039_WYG_322-19b>¶
　　臣願馳至金城圖上方畧然羌戎逆天背叛滅亡¶
　　不久願陛下以属老臣勿以為憂以是言之昔充¶
　　國為老将尚謂百聞不如一見況今委任将帥而¶
　　每事欲從中降詔授以方畧或賜與陣圖依從則¶
　　有未合宜專斷則是違上㫖以此制勝未見其長¶
　　伏乞速命宰臣令舉良将及令素有問望宿舊武¶
　　臣自舉其能及舉所知者也¶
　一将帥行恩信䘏士卒必豐財貨方得士心昔趙奢¶
<pb:KR2f0039_WYG_322-20a>¶
　　為将所得王之賞賜盡與軍吏又李牧為将軍市¶
　　之租皆用享士卒魏尚守雲中其軍市租盡以給¶
　　士卒出私養錢享賔客軍吏是以匈奴不近雲中¶
　　之塞今國家所命将帥雖古今異宜凡有給賜今¶
　　則誰敢效古散家財賞士卒去吝嗇有幾何人哉¶
　　若以年年供億輓運老師費財曷若厚給将帥使¶
　　之賞用也又聞近侯伯亦有㕔直三五十人習騎¶
　　射為心腹每出入陣敵得以廳直隨身翼衛主帥¶
<pb:KR2f0039_WYG_322-20b>¶
　　後來不敢養置昨來楊業䧟陣訪聞亦是無自已¶
　　腹心從人䕶助捍禦以致為狄之所獲今雖時異¶
　　事殊然廢置利害亦繫詢訪行之¶
　一今之禦戎以㳂邉諸郡有勇智者命為刺史委之¶
　　自用方畧警急利便事訖方奏使人人各盡其才¶
　　術此必為陛下各立殊勲控制侵侮昔後漢郭伋¶
　　為漁陽太守時匈奴數抄郡界邉境苦之伋乃整¶
　　飭士馬設攻守之畧匈奴畏憚不敢入塞人得安¶
<pb:KR2f0039_WYG_322-21a>¶
　　業在職五嵗户口增倍又張堪為騎都尉破匈奴¶
　　扵高栁拜漁陽太守捕繫姦猾賞罰必信人皆樂¶
　　為用匈奴以萬騎入漁陽堪乃率數千騎奔擊大¶
　　破之郡界以静乃扵狐奴開稻八千餘頃勸人耕¶
　　種以致豐富百姓歌之視事八年匈奴不敢犯塞¶
　　以此言之則㳂邉諸郡請令擇有智勇者為刺史¶
　　必副陛下之憂寄也¶
　一今之禦戎更在悦取軍情凡經揀退尚堪力役者¶
<pb:KR2f0039_WYG_322-21b>¶
　　却與元本料錢其殁陣及守戍死亡兵士所有在¶
　　營老㓜宜矜憫優恤或給賜令各存活勿使寒飢¶
　　無所歸向又不可取充洒掃裁縫之𨽻其次揀中¶
　　新招到軍雖稍有身手人材未宜便令管轄舊人¶
　　須是經歴行陣稍知軍伍次第微有勞效者方令¶
　　充節員所貴已下亦各甘心兼易為驅使若曾有¶
　　功勞未得優賞者即乞别作名目優異酬賞臣未¶
　　知朝廷府庫錢帛之大數亦不知國家支費用度¶
<pb:KR2f0039_WYG_322-22a>¶
　　之衆寡若陛下省罷塔廟之費耗廻充軍旅之賞¶
　　給則孰不革其怨心孰不致其死力若使破敵必¶
　　副陛下平戎之心也¶
　一今之禦戎亦宜别設條例等第立賞若得一堡壘¶
　　或復一障亭與某官與若干賞賞不踰時必誠必¶
　　信條例不煩令軍中曉會此必有果敢智謀之士¶
　　副陛下之立賞也¶
　一今之禦戎又宜以重賞召募敢死之士仍以古來¶
<pb:KR2f0039_WYG_322-22b>¶
　　選士之科以取士卒亦扵軍中擇取應得選士之¶
　　條目令舉其六七更可詳酌增損且據兵書言之¶
　　取曾習韜鈴者有謀畫者又取能知敵情偽者取¶
　　能知山川險易逕路迂直者取强力過人能斬將¶
　　搴旗者又取往復數百里不及暮至者又取能破¶
　　格舒鈎或負數百斤行五十歩者又取趫㨗若飛¶
　　能踰塹壘出入無形善窺覘者各區别技能置立¶
　　部分以副将帥之指使也¶
<pb:KR2f0039_WYG_322-23a>¶
　一今之禦戎外則委任将帥内則詢謀宰臣行一事¶
　　必使宰臣知之出一詔必令宰臣議之臣聞前年¶
　　出師向北命曹彬以下欲取幽州是侯利用賀令¶
　　圖之軰悞惑聖聰陳謀畫策而宰臣昉等不知又¶
　　去年招置義軍刺配軍分宰相普等亦不知之豈¶
　　有議邉陲發師旅而宰相不與聞若宰相非才何¶
　　不罷免宰相可任何不詢謀今宰相普三入中書¶
　　再出藩鎮重望碩徳元老大臣人所具瞻事無不¶
<pb:KR2f0039_WYG_322-23b>¶
　　歴乞陛下以軍旅之事機宻之謀悉與籌量盡其¶
　　規畫此乃國體君父至公臣聞偏信生奸獨任成¶
　　亂侯利用賀令圖等既悞陛下機宜扵前無令似¶
　　侯利用賀令圖者復悞陛下機宜扵後伏乞陛下¶
　　一一與宰臣謀議事事與宰相商量悔目前獨斷¶
　　之明詳今後公共之理則事無不允當下無不盡¶
　　忠則大臣之間足以副陛下憂勤之㫖也¶
　一今之禦戎在乎辨邉上奏報之虚實察左右䝉蔽¶
<pb:KR2f0039_WYG_322-24a>¶
　　之有無奏失利則未必盡言報大㨗則不足深信¶
　　陛下未當信而先信陛下本欲知而未知如此何¶
　　以料安危如此何以策成敗安危成敗之理乞陛¶
　　下詳而察之¶
　一今之禦戎無先用諜兵書曰事莫宻扵間賞莫重¶
　　扵間狄中自有諸國未審陛下曽採得凡有幾國¶
　　否幾國與匈奴為讐若悉知之可以用重賞行間¶
　　諜間諜若行則敵人自亂敵人自亂則邉鄙自寜¶
<pb:KR2f0039_WYG_322-24b>¶
　　昔李靖用間破突厥心腹之人自離貳也書在唐¶
　　史其事可知宜募能往絶域闘亂蕃部使交相侵¶
　　害如漢之陳湯傅介子之流則不勞師徒自然歸¶
　　化此可以緩陛下憂邉之心也其餘謹烽火明斥¶
　　候亦可以依古法為警備趙充國傳曰五星出東¶
　　方中國大利蠻夷大敗太白出高用兵深入敢戰¶
　　者吉雖天道逺而難知然昭昭垂象緯者為陛下¶
　　言兵之利害也¶
<pb:KR2f0039_WYG_322-25a>¶
　一今之禦戎凡召發兵士或儲糧草亦宜謹静勿使¶
　　喧煩臣竊聞去年扵户税上折科馬草及官中和¶
　　買當買納未足之間即有使臣催督貧下户婦女¶
　　有行科校者又聞汴河乾淺遂分南河水添注汴¶
　　河以待漕運國家計度何在而臨時一至扵此輦¶
　　轂之下豈無外國諜人臣即不知國家見在軍儲¶
　　支得幾年若是無九年之糧實為無備若是無三¶
　　年之糧實為窘急若不窘急則何以科校婦女而¶
<pb:KR2f0039_WYG_322-25b>¶
　　納草添注河水而待漕運也¶
　一今國家富有天下精卒利兵計有百萬然無将帥¶
　　為陛下治兵昔吳起為将為士卒吮癰霍去病為¶
　　将漢帝欲為治第去病曰匈奴未滅豈以家為竇¶
　　嬰為将得所賜金千斤陳扵廡下軍吏過者則量¶
　　取為用未喻陛下以今之将帥如吴起霍去病否¶
　　若以臣所見即将帥必無其人何以知之将帥肯¶
　　與士卒吮癰乎若賜第宅肯不要乎将帥非材即¶
<pb:KR2f0039_WYG_322-26a>¶
　　無威名何以使匈奴望風而懼今有居顯位食厚¶
　　禄為國之謀即不足奉身之謀即有餘何以副陛¶
　　下致太平之心何以致陛下成清静之理然以臣¶
　　所見凡小小公事不勞陛下一一用心若以社稷¶
　　之大計為子孫之逺圖則在乎舉大畧求将相帝¶
　　王之大體也設如人欲理身先理心心無邪則身¶
　　自正欲理外先理内内既理則外自安臣謂邉上¶
　　動由朝廷動之邉上静由朝廷静之任賢相扵内¶
<pb:KR2f0039_WYG_322-26b>¶
　　則百職舉而紀綱振委良将扵外則四夷服而邉¶
　　鄙安臣之愚𠂻備扵此矣已然之患既陛下徧訪¶
　　直言未然之虞乞陛下常切留意¶
　一已上條奏悉是國家已然之事所以勞陛下謀及¶
　　卿士詢于芻蕘凡百臣寮悉陳所見然臣謂國家¶
　　復有未然之事得不為陛下言之得不為陛下憂¶
　　之今戎主一姥而已用姦人為謀主頗有輕中國¶
　　之志今春夏必漸退秋冬必復來制之禦之惟在¶
<pb:KR2f0039_WYG_322-27a>¶
　　前所籌數事而巳若使狄人禦之而不去邉境備¶
　　之而未寜加以匈奴間諜扵西蕃漢家未斷其右¶
　　臂即秦隴千里之外𤓰沙玉闗之西恐非國家之¶
　　所有萬一兵歉相仍寇盜多起此時何以謀之此¶
　　時何以禦之聖人不能不灾而能禦灾今陛下聖¶
　　徳合天二邉無虞萬里晏然居安思危之計得不¶
　　由未然之事而豫防之此亦禦戎之逺意也¶
右臣備位掖垣忝司誥命祗奉睿㫖俾陳方畧昧扵時¶
<pb:KR2f0039_WYG_322-27b>¶
事思慮不精然扵狂愚庶或可采¶
端拱中契丹擾邉節度副使何承矩上疏曰臣㓜侍先¶
臣闗南征行熟知北邉道路川源之勢若扵順安砦西¶
開易河蒲口導水東注扵海東西三百餘里南北五七¶
十里資其陂澤築隄貯水為屯田可以遏敵騎之奔軼¶
俟朞嵗間闗南諸泊悉壅闐即播為稻田其縁邉州軍¶
臨塘水者止留城守軍士不煩發兵廣戍収地利以實¶
邉設險固以防塞春夏課農秋冬習武休息民力以助¶
<pb:KR2f0039_WYG_322-28a>¶
國經如此數年将見彼弱我强彼勞我逸此禦邉之要¶
策也其順安軍以西抵西山百里許無水田處亦望選¶
兵戍之簡其精鋭去其冗繆夫兵不患寡患驕慢而不¶
精将不患怯患偏見而無謀若兵精将賢則四境可以¶
高枕而無憂太宗嘉納之¶
真宗即位李宗諤拜起居舍人從幸大名上疏曰國家¶
馭邉之術制勝之謀将帥之短長兵衛之衆寡宸算廟¶
謨盡在吾術中矣今之言事者不過請陛下益兵貯糧¶
<pb:KR2f0039_WYG_322-28b>¶
分道掩殺言之甚易行之則難始受命則無不以攻堅¶
䧟陣為壮圖及遇敵則惟以閉壘塞闗為上計孤君父¶
之重委致生靈之重困興言及此誠可歎息自古行軍¶
出師無不首擇将帥夫将帥隨材任使守一郡控一城¶
分領驍勇争據要害又豈直二路主帥之名然後能制¶
六師生死之命乎今陛下選任非不至也權位非不重¶
也告戒非不丁寜也處置非不專一也而外敵犯塞車¶
駕親征曾不聞出丁人一騎為之救助不知深溝高壘¶
<pb:KR2f0039_WYG_322-29a>¶
秣馬厲兵欲安用哉臣以為臨軍易帥㧞卒為将在此¶
時也有功者㧞扵朝不用者戮扵市亦在此時也惟陛¶
下圖之然後下哀痛之詔行蠲復之恩回鑾上都垂衣¶
當宁豈不盛哉¶
咸平元年京西轉運副使朱台符上言曰臣聞蠻夷猾¶
夏帝典所載商周而下數為邉害或振旅薄伐或和親¶
脩好歴代經營斯為良策至扵秦築長城而黔首叛漢¶
絶大漠而海内虚逞志一時貽笑萬代此殷鑒不逺也¶
<pb:KR2f0039_WYG_322-29b>¶
頃者晉氏失御中原亂離太祖深鑒往古酌取中道與¶
民休息遣使往來二十年間罕聞入寇汰省戍邉之卒¶
不興出塞之兵闗防謐寜府庫充溢信深得制禦之道¶
也幽薊之地實維我疆尚隔混同所宜開拓太宗平晉¶
之後因其兵勢将遂取之人雖協謀天未厭亂螗斧拒¶
轍用稽靈誅重興弔伐之師又作遷延之役自兹厥後¶
大肆兇鋒殺掠軍民攻㧞城砦長驅深入莫可禁止當¶
是時也以河為塞而趙魏之間幾非國家所有既阻歡¶
<pb:KR2f0039_WYG_322-30a>¶
盟乃為備禦屯士馬益将帥芻粟之飛輓金帛之委輸¶
贍給賞賜不可勝數繇是國家之食貨匱扵河朔矣陛¶
下自天受命與物更始繼遷授節黎桓加爵咸命使者¶
鎮撫其邦惟彼契丹未加渥澤非所以柔逺能邇昭王¶
道之無偏也今祥禫将終中外引頸觀聽徳音臣愚以¶
為宜扵此時赦契丹罪擇文武才畧習知邉境辯説之¶
士為一介使以嗣位服除脩好隣國往告諭之彼十年¶
以來不復犯塞以臣計之力有不足志欲歸嚮而未得¶
<pb:KR2f0039_WYG_322-30b>¶
其間也今若垂天覆之仁假來王之便必懽悦慕義遣¶
使朝貢因與之盡捐前惡復尋舊盟利扵貨財許以闗¶
市如太祖故事使之懐恩畏威則兩國既和無北顧之¶
憂可以專力西鄙繼遷自當革心而束手矣是一舉而¶
兩得也¶
二年度支判官梁顥扈蹕大名詔訪羣臣邉事顥上疏¶
曰臣聞自古用兵之道在乎明賞罰而已然而賞不可¶
以獨任罰不可以少失故兵法曰罰之不行譬如驕子¶
<pb:KR2f0039_WYG_322-31a>¶
之不可用又曰善為将者威振敵國令行三軍盡忠益¶
時者雖讐必賞犯法敗事者雖親必罰故孫武斬隊長¶
而兵皆整穰苴斬監軍而敵遂退以此言之兵法不可¶
不正也昨者命将出師乗秋備塞而傅潜奉明詔握重¶
兵逗撓無謀守陴翫寇老精兵扵不用以至蕃馬南牧¶
邉塵晝驚河朔之民流移失所魏博以北蹂踐一空遂¶
致殘妖未殄鑾輅親征此所謂以賊遺君父者也乃或¶
赦而不問則何以謝横死之民或黜而不戮則何以恢¶
<pb:KR2f0039_WYG_322-31b>¶
用兵之畧以軍法論之固合斬潜以徇軍中降詔以示¶
天下如此則協前古之典章戒後來之将帥然后擇邉¶
臣之可用者就委用之臣嘗讀漢史李廣之屯兵行師¶
也無部伍行陣就善水草人人自便不擊刁斗以自衛¶
逺扵斥候未嘗遇害而廣終為名将士卒樂用又唐高¶
祖之備北邉也選勁兵為㳺騎不齎軍糧隨逐水草遇¶
敵則殺當時以為得策願扵邉将中不以名位高卑但¶
擇其武勇謀畧素為衆所推服者取十人焉人付騎士¶
<pb:KR2f0039_WYG_322-32a>¶
五千器甲完備輕齎糧糗逐水草以為利往復扞禦不¶
令入郡邑不許聚處遇有寇兵隨時掩捕仍令烽候相¶
望交相救應縁邉州郡守城兵帥即堅壁以待之遇㳺¶
騎近城掩殺邉寇内量出兵甲援救如此則乘城者不¶
堅閉壘門免坐觀扵勝負捍邉者不茍依郡郭可行備¶
扵寇攘雖匪良籌且殊膠柱時論頗稱之¶
右司諫孫何論禦戎畫一利害上奏曰臣聞禦戎之道¶
選将為難将求邉鄙之乂寜必假英雄而鎮撫居其位¶
<pb:KR2f0039_WYG_322-32b>¶
不可一日無其寵得其人不可一日無其權責成之効¶
既多錫命之儀須重謹按史記漢高祖将定三秦擇良¶
日齋戒設壇場拜韓信為大将軍部管諸将魏故事遣¶
将出征符節即授節鉞跪而推轂北齊命将出征則太¶
卜諸廟灼龜授旗鼔扵廟皇帝陳法駕服袞冕拜扵太¶
廟徧告訖降就中階引上将操鉞授柄将軍既執斧鉞¶
對曰國不可從外治軍不可從中制臣即授令有鼓旗¶
斧鉞之命而無一言之命扵臣帝曰茍利社稷将軍以¶
<pb:KR2f0039_WYG_322-33a>¶
之将軍就載斧鉞而出皇帝推轂度門曰從此已外将¶
軍制之也今國提封萬里臣妾四夷唯此契丹獨迷聲¶
教暴犯我疆理殺傷我士民以陛下英武天資睿謀神¶
授可以斷匈奴之右臂焚老上之龍庭而無戰之師或¶
聞挫衂乆安之地亦被憑陵者良由将帥或非其人委¶
任未能盡善監制之臣寮稍衆倚毗之恩禮猶輕所頼¶
陛下親御六師按廵河朔盡逐異方之衆方安黎庶之¶
心臣伏見駐泊行營都部管即古之将軍大總管之任¶
<pb:KR2f0039_WYG_322-33b>¶
也授任赴鎮之際錫賜甚厚公使稍優之外縱握十萬¶
之師但授尺一之詔前所謂築壇告廟之禮皆闕而未¶
建良可惜也又都部管副部管之任多是将領乆經勞¶
苦攀附鱗翼特沐寵光或決裂以無謀或遷延而玩寇¶
所以動煩聖算鮮有成功謹按太公六韜有妻子之将¶
有十人之将百人之将千人之将萬人之将百萬人之¶
将則風彩名聲器度權變亦不可不察之察之亦不可¶
不精也伏乞扵中外文武臣寮中以将将之術采赫赫¶
<pb:KR2f0039_WYG_322-34a>¶
之名取其文武相資智勇兼備者盛其禮重其權使受¶
命之初可以聳動人聼出疆之日可以震懾邊庭先是¶
監陣先鋒之類本用中官内使者減去其半皆以偏将¶
為之庶其各禀指蹤無憂掣肘果用此道則四塞可以¶
高枕萬里如有長城矣設若探刺邉情宣傳機事必藉¶
使者以寜衆心則乞扵親信臣寮中選如有所聞亦乞¶
閱其實事然後指揮¶
　一臣聞外域之為患中國也久矣周曰獫狁漢曰匈¶
<pb:KR2f0039_WYG_322-34b>¶
　　奴晉有劉石周有蠕蠕隋有突厥唐有吐蕃皆伺¶
　　隙窺邉乗間犯塞勇悍好鬥殺掠吏民馳騁無厭¶
　　吞噬亭障前代憤其如此亦嘗按劒憑怒命将出¶
　　征或十萬以横行或五千而深入而四夷之衆部¶
　　落殷繁道里遼濶或聚守其險要之地或散屯於¶
　　平坦之鄉有利即来無得而去中國奪其地不足¶
　　耕墾獲其人不足訓齊徒勞師而費財終有損而¶
　　無益故宣王之詩曰薄伐獫狁至于太原盖譬乎¶
<pb:KR2f0039_WYG_322-35a>¶
　　鄰室之人亦相與比户而已不與角乎勝負螻蟻¶
　　計其短長唯始皇孝武秣馬厲兵長驅萬里雖南¶
　　牧暫息而中國蕭然故嚴尤以為漢得下策周得¶
　　中策秦無策焉與夫保境庇民訓兵練将來則勿¶
　　縱去即勿追固不可同年而語矣且契丹者塞外¶
　　小蕃軍威匪盛料其土地計其人民固不敵中原¶
　　之數郡多行不義公肆無厭惡既貫盈天當譴責¶
　　但㳂邉将吏等亦有設竒沽譽恃勇貪功遇彼射¶
<pb:KR2f0039_WYG_322-35b>¶
　　鵰便稱萬衆逢其飲馬即舉邉烽間隙一生干戈¶
　　不已及逢大敵又怯先登或堅壁以自安或死戰¶
　　而無益兵連禍結何莫由斯伏乞嚴誡邉防俾謹¶
　　疆界運權謀而制勝嚴斥堠以防奸彼将動則必¶
　　知此有謀而皆秘若邊疆之侵軼必在驅除如将¶
　　帥之張皇亦宜禁戢昔羊祜之鎮襄漢李牧之守¶
　　鴈門破敵建功皆此術也惟陛下不以臣愚而用¶
　　其言則邉民幸甚¶
<pb:KR2f0039_WYG_322-36a>¶
　一臣聞唐堯建國有此冀方亷頗帥師思用趙卒盖¶
　　土風雄毅民性剛方静足以控壓四方動可以驅¶
　　除七狄故杜牧有言曰河北視天下猶珠璣也天¶
　　下視河北猶四支也當六雄之角立則大魏為擾¶
　　洎三鎮之横行則常山最盛豈不以慣聞金鼔狃¶
　　習干戈不憚轉餉之勤不怨征戰之死國家㳟行¶
　　天討屢出王師雖睿算所加舉無遺策靈旗所指¶
　　告厥成功然摧鋒䧟堅之人斬将搴旗之士不居¶
<pb:KR2f0039_WYG_322-36b>¶
　　貝冀必出邢洺與夫河南之人主客既已不同勇¶
　　怯又甚遼絶伏惟陛下去冬已來講求軍政詳究¶
　　武經惻隠憂虞形扵詔㫖憫疲民之轉粟蠲彼賦¶
　　税念猛士以守方優其月給凡是廳直静塞雲翼¶
　　驍㨗之類皆降宣㫖升為禁軍甚叶機宜頗聞效¶
　　用但或聞㳂邉屯駐駐泊兵士等尚多河南之人¶
　　亦有江浙西川廣南等揀到軍伍臣恐土宜既異¶
　　習俗不同緩急之間誤累邉事況㝢縣之地至廣¶
<pb:KR2f0039_WYG_322-37a>¶
　　鎮守之處亦多何必强其不能違其本性欲乞特¶
　　降宣命應是河南及江南兩浙西川廣南軍人並¶
　　不令邉上駐泊屯駐却支分扵别處防遏一則使¶
　　趙魏之士固彼疆場一則免吳蜀之人彰其畏懦¶
　　闘志既皆齊一軍聲亦皆雄豪臣愚以為斯事亦¶
　　防秋備寇之大端惟陛下采而行之¶
孫何從幸大名詔訪邉事何上疏曰陛下嗣位以來訓¶
師擇将可謂至多以高祖之大度兼蕭王之赤心神武¶
<pb:KR2f0039_WYG_322-37b>¶
冠扵百王精兵倍扵前代分閫仗鉞者固當以身先士¶
卒為心賊遺君父為耻而列城相望堅壁自全手握强¶
兵坐違成算遂使敵人得計戎馬肆行焚刼我郡縣係¶
累我黎庶陛下攄人神之憤怒憫河朔之生靈爰御六¶
師親幸澶魏天聲一振敵騎四逃雖鎮定道路已通而¶
徳棣烽塵未息此殆将帥或未得人邉奏或有壅閼隣¶
境不相救援糗糧須俟轉輸之所致也将帥者何或恃¶
勇無謀或忌功玩寇但全城堡不恤人民邉奏者何護¶
<pb:KR2f0039_WYG_322-38a>¶
塞之臣固禄守位城池焚刼不以實聞老㓜殺傷託言¶
他盜不救援者何縁邉州縣城壘參錯如輔車脣齒之¶
相依若頭目手足之相衛託稱兵少不出或待奏可乃¶
行俟轉輸者何敵騎往還迅馳疾逝贏糧景從萬兩方¶
行迨乎我來寇已遁去此四者當今急務擇将帥則莫¶
若文武之内參用謀臣防壅閼則莫若凡奏邉防陛見¶
庭問合救援則莫若督以軍令聽其便宜運糗糧則莫¶
若輕齎疾馳角彼趫㨗今大駕既駐鄴下契丹終不敢¶
<pb:KR2f0039_WYG_322-38b>¶
萌心南牧所慮薦食者惟東北無備之城繕完周防不¶
可不慎且敵軍勇悍不厭金革今契丹西畏大兵北無¶
歸路勢窮則勇銳不可輕餘敵尚或稽誅奔突亦宜預¶
備大河津濟處處有之亦望量屯禁兵扼其要害則請¶
和之使不日可待真宗覽而嘉之¶
契丹南侵屢遣内侍以宻詔問禦遏之計宻封以獻嘗¶
詔聽邉民越拒馬河塞北市馬何承矩上言曰縁邉戰¶
櫂司自淘河至泥沽海口屈曲九百餘里此天險也太¶
<pb:KR2f0039_WYG_322-39a>¶
宗置砦二十六鋪百二十五廷臣十一人戍卒三千餘¶
部舟百艘往來廵警以屏姦詐則緩急之備大為要害¶
今聽公私貿市則人馬交度深非便宜且砦鋪皆為虚¶
設矣疏奏即停前詔¶
三年承矩知雄州又上言曰契丹輕而不整貪而無親¶
勝不相讓敗不相救以馳騁為容儀以戈獵為耕釣櫛¶
風沐雨不以為勞露宿草行不以為苦復恃騎戰之利¶
故頻年犯塞臣聞兵有三陣日月風雲天陣也山陵水¶
<pb:KR2f0039_WYG_322-39b>¶
泉地陣也兵車士卒人陣也今用地陣而設險以水泉¶
而作固建設陂塘綿亘滄海縱有敵騎安能折衝昨者¶
契丹犯邉高陽一路東負海西抵順安士庶安居即屯¶
田之利也今順安西至西山地雖數軍路纔百里縱有¶
邱陵岡阜亦多川瀆泉源因而廣之制為塘埭自可息¶
邉患矣今縁邉守将多非其才不説詩書不習禮樂不¶
守疆界制御無方動誤國家雖提貔虎之師莫遏鸛鵞¶
之衆臣按兵法凡用兵之道校之以計而索其情謂将¶
<pb:KR2f0039_WYG_322-40a>¶
孰有能天地孰得法令孰行兵衆孰强士卒孰練賞罰¶
孰明此料敵制勝之道也知此而用戰則必勝否則必¶
敗夫惟無慮而易敵者必擒扵人也伏望慎擇疆吏出¶
牧邉民厚之以奉禄使悦其心借之以威權使嚴其令¶
然後深溝高壘秣馬厲兵為戰守之備修仁立徳布政¶
行恵廣安輯之道訓士卒闢田疇勸農耕畜芻粟以備¶
凶年完長㦸修勁弩謹烽燧繕保戍以防外患來則禦¶
之去則備之如此則邉城按堵矣臣又聞古之明王安¶
<pb:KR2f0039_WYG_322-40b>¶
集吏民順俗而教簡募良材以備不虞齊桓晉文皆募¶
兵以服鄰敵故强國之君必料其民有膽勇者聚為一¶
卒樂進戰効力以顯忠勇者聚為一卒能踰高赴逺輕¶
足善闘者聚為一卒此三者兵之練鋭内出可以決圍¶
外入可以屠城況大小異形强弱異勢險易異備卑身¶
以事强小國之形也以蠻夷伐蠻夷中國之形也故陳¶
湯統西域而郅支滅常恵用烏孫而邉部寜且聚膽勇¶
樂戰輕足之徒古稱良策請試行之且邉鄙之人多負¶
<pb:KR2f0039_WYG_322-41a>¶
壮勇識外邦之情偽知山川之形勝望扵邉郡置營召¶
募不須品度人才止求少壮有武藝者萬人俟契丹有¶
警令智勇将統而用之必顯成功乃中國之長算也¶
工部侍郎集賢學士錢若水荅詔論邉事奏曰臣官忝¶
貳卿曾叨大用國家得失臣合先言但以仲夏朝廷舉¶
兵以來秋末敵人鈔邉之後凡有機事臣莫得聞是以¶
不敢上言恐成狂瞽今陛下躬擐甲冑䝉犯雪霜駐蹕¶
大名已踰旬浹一日徧詢輿論明發徳音大率不過即¶
<pb:KR2f0039_WYG_322-41b>¶
今禦戎之策将來安邉之術耳唯兹二事試為陛下言¶
之臣聞孫武著書以伐謀為上漢高将将以用法為先¶
伐謀者何盖将帥料敵制勝也用法者何盖朝廷能賞¶
罰不私也今傅潜領數萬雄師閉門不出坐看敵軍俘¶
掠生民上則孤陛下委注之恩下則挫陛下鋭師之氣¶
此盖傅潜不能制勝朝廷未能用法使然也軍法臨陣¶
不用命者斬若陛下明申重法斬潜以徇然後擢如楊¶
延昭楊嗣者五七人增其爵秩分授兵柄使各将萬人¶
<pb:KR2f0039_WYG_322-42a>¶
間以强弩令分路討除孰敢不用命哉敵人聞我将帥¶
用命不退則有死豈不懼惻豈獨思遁邪亦來嵗不敢¶
犯邉矣如此則不出半月可以坐清邉塞然後鑾輅還¶
京陛下威聲振四海矣臣嘗讀五代史見周世宗即位¶
之始劉崇結敵軍遣大将楊袞領騎數萬隨崇至高平¶
當時懦将樊愛能何徽等臨敵不戰世宗知之翌日大¶
陳宴會斬愛能徽等拔偏将十餘人令分兵擊太原劉¶
崇聞之股慄不敢出敵人即日而遁是以兵威大振爾¶
<pb:KR2f0039_WYG_322-42b>¶
後収淮甸下秦鳳平闗南如席卷耳以陛下睿聖神武¶
豈愧于周世宗乎此所謂即今禦戎之策也其将來安¶
邉之術臣不敢廣引前事慮煩聖聰止以近事言之太¶
祖朝制最得其宜止以郭進在邢州李漢超在闗南何¶
繼筠在鎮定賀惟忠在易州李謙溥在隰州姚内斌在¶
慶州董遵誨在通逺軍王彦昇在原州然但得㳂邉廵¶
檢之名不授行營部管之號皆十餘年不易其任立功¶
者厚加賞賚其位皆不至觀察使位不高則朝廷易制¶
<pb:KR2f0039_WYG_322-43a>¶
久不易則邉事盡知然後授以聖謀不令生事來則掩¶
殺去則勿追所以十七年中北戎西蕃不敢犯塞以至¶
屢遣戎使先來乞和此皆布在耳目陛下之所知也伏¶
望遵太祖之故事察下臣之愚衷精擇名臣分理邉埸¶
罷部管之號使其不相統臨置廵檢之名俾其逓相救¶
應如此則出必擊寇入則守城不數年間可致邉烽罷¶
警矣¶
若水知開封府時北邉未寜内出手札訪若水以策若¶
<pb:KR2f0039_WYG_322-43b>¶
水陳備邉之要有五一曰擇郡守二曰募郷兵三曰積¶
芻粟四曰革将帥五曰明賞罰何謂擇郡守今之所患¶
患在戰守不同心望陛下選沈厚有謀諳邉事者任為¶
邉郡刺史令兼縁邉廵檢許召勇敢之士為隨身部曲¶
廪贍不充則官為支給然後嚴亭障明斥候毎得事宜¶
宻相報示寇來則互為救應齊出討除寇去則不令逺¶
追各務安静茍無大過勿為替移儻立微功就加爵賞¶
如此則戰守必能同心而敵人不敢近塞矣何謂募郷¶
<pb:KR2f0039_WYG_322-44a>¶
兵今之所患患在不知敵情望詔逐州召邉民為招收¶
軍給與糧賜蠲其賦租彼縁兩地之中各有親族使其¶
懐恵來布腹心彼若舉兵此必預知茍能預知則百戰¶
百勝矣何謂積芻粟今之所患患在困民力望陛下令¶
縁邉各廣營田以州郡長官兼其使額每嵗秋夏較其¶
課程立旗鼓以齊之行賞罰以勸之仍縱商人入粟縁¶
邉儻鎮戍有三年之備則敵人不敢動矣何謂革将帥¶
今之所患患在重兵居外輕兵居内去嵗傅潜以八萬¶
<pb:KR2f0039_WYG_322-44b>¶
騎屯中山魏博之間鎮兵全少非鑾輅親征則城邑危¶
矣望陛下慎選将臣任河北近鎮仍依舊事節制邉兵¶
未能削部署之名望且減行營之號有警則暫廵邉儌¶
無事則却復舊藩豈惟不啟戎心況復待勞以逸如此¶
則不失備邉之要又無舉兵之名且使重兵不屯一處¶
進退動静無施不可矣何謂明賞罰今之所患患在戍¶
卒驕惰臣自知府以來見侍衛殿前兩司送到邉上亡¶
命軍卒人數甚多臣試訊之皆以思親為言此盖令之¶
<pb:KR2f0039_WYG_322-45a>¶
不嚴也平時尚敢如此況臨大敵乎望陛下以此言示¶
将帥俾申嚴號令以警其下古人云賞不勸謂之止善¶
罰不懲謂之縱惡又曰法不可移令不可違臣嘗聞郭¶
進出鎮西山太祖每遣戍卒必諭之曰汝等謹奉法我¶
猶赦汝郭進殺汝矣其假借如此故郭進所至未嘗少¶
衂陛下能鑒前日之事即今日之元龜也若水又言邉¶
部用兵唯視太白與月為進退者誠以太白者将軍也¶
辰星者廷尉也合則有戰不合則無戰合扵東則主勝¶
<pb:KR2f0039_WYG_322-45b>¶
合扵西則客勝陛下能用臣言以謹邉備則邉部不召¶
而自來矣太祖臨御十七年間未嘗生事疆埸而敵人¶
往往遣使乞和者以其任用得人而備禦有方也陛下¶
茍思兵者凶器戰者危事而不倒持太阿授人以柄則¶
守在四夷而常獲静勝此備禦之上策也¶
右正言直集賢院趙安仁荅詔論邉事上奏曰臣以為¶
當今有急務者二經久有大要者五急務二者其一激¶
勵戎臣舉賞罰之典何者自防秋以來有保一軍守一¶
<pb:KR2f0039_WYG_322-46a>¶
壘而有功者有握重兵居重地而無功者故未能屏敵¶
騎之迹止猾夏之謀今若有功者被加等之賞益以强¶
兵使居要害之地無効者奪主兵之柄賜之重罰以懲¶
逗撓之失則軍威自振敵氣自消故賞罰不可不舉也¶
其二振救邉民行優卹之恵何者自敵人入寇以來邉¶
民有闘敵之時没扵兵刃者遣使收瘞之有骨肉分離¶
廬舍焚毁者本部撫卹之陛下光宅中興照臨四海以¶
一方之騷動勞萬乗之撫廵今封疆之臣既行信賞邉¶
<pb:KR2f0039_WYG_322-46b>¶
鄙之俗又叶來蘇所宜歸奉宗祧以安逺近則神武不¶
可不重也大要五者其一選将畧當今兵卒素練而其¶
數甚廣用之邉方立功至少誠由主将之無智畧也豈¶
非有一夫之勇者不足以為萬人之敵乎昔郤縠為将¶
敦詩説禮杜預平呉馬上治春秋盖儒學之将則洞究¶
存亡深知成敗求之今世亦代不乏賢太祖太宗親選¶
天下士令布在中外不啻數千人其間有材武知兵法¶
可以為将者固有之矣若選而用之則總戎訓旅安邉¶
<pb:KR2f0039_WYG_322-47a>¶
制敵不猶愈扵一夫之勇者乎況其識君臣父子之道¶
知忠孝逆順之理與夫不知書者固亦異矣其二持兵¶
勢京師天下之根本也澶魏河朔之咽喉也鎮定股肱¶
之地也是知根本在乎深固咽喉在乎控制股肱在乎¶
運用盖用兵衆寡貴得其宜若支大扵體末重扵本是¶
以利器授人也其三求軍謀古者用軍必有成算諮謀¶
籌畫以贊戎機比來用軍都無此選自今凡命将守邉¶
仍取識孤虚成敗知寇戎情状者為參謀入官階資優¶
<pb:KR2f0039_WYG_322-47b>¶
與選職況今武舉已議復行其軍謀宏逺武藝絶倫科¶
望依唐室故事復開此選其四修軍政古之名将必得¶
衆心師克在和戰則必勝投醪挾纊史冊具陳若非畏¶
愛兼行豈得士卒樂用故榖梁傳云善為師者不戰言¶
敵人畏其法令也今之将帥請先以軍政能不黜陟之¶
則人人自謹扵法令矣其五愛民力國家邉備尚嚴經¶
費猶廣今嵗輦運固巳重勞茍或未議蠲租與免縁科¶
折變不須給復可息疲羸仍望特戒有司務令省事用¶
<pb:KR2f0039_WYG_322-48a>¶
全民力以備軍須陛下以上聖之資兼神武之畧盪平¶
邊徼止在朝夕臣之狂言姑以竭愚忠之一効烏足以¶
資廟勝之成算也¶
　¶
　¶
　¶
　¶
　¶
<pb:KR2f0039_WYG_322-48b>¶
　¶
　¶
　¶
　¶
　¶
　¶
　¶
　歴代名臣奏議巻三百二十二¶
